# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:38.974727
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷十六
<pb:KR4f0035_WYG_016-1a>¶
欽定四庫全書¶
　西陂類稿巻十六¶
　　　　　　　　　　　　吏部尚書宋犖撰¶
　紅橋集¶
　　九峰曲二首¶
纔過青浦望松江淼淼澄波白鳥雙九朶芙蓉相並出¶
一天晴翠撲船牕¶
雨過斜陽入趣途羣峰參錯水縈紆看山怪道如相識¶
<pb:KR4f0035_WYG_016-1b>¶
往日曽披雪霽圖(黄子久有九/峰雪霽圖)¶
　　(附/)次前韻　　　　　　　　　　馮　景¶
　九朶芙蓉出泖江空明盪槳自雙雙諸峰聳翠如相¶
　送倚徧雕航四靣牕¶
　殘澍初收溼逺途夕虹猶挂九峰紆不須更覩黄癡¶
　畫此是天成雨霽圗¶
　　賑飢淮揚寓江都范公祠作¶
五年河決淮揚郡拯救偏當力絀時千里飛鴻連海岸¶
<pb:KR4f0035_WYG_016-2a>¶
二分明月對叢祠看碑廡下莓苔掃行藥畦邊楖栗隨¶
幾日滄浪催刈稻并州風物使人思¶
　　(附/)前題　　　　　　　　　　　　　至¶
　鴨脚蕭蕭䕃短垣范公祠下復停軒經旬轉粟煩飛¶
　檄何日哀鴻返故園極望平山雲作陣還愁海岸雨¶
　傾盆趨庭小住刊江上向夕憑欄酒一尊¶
　　平山堂二首¶
路出紅橋畔秋原問蜀岡穿林尋曲徑拾級到高堂逺¶
<pb:KR4f0035_WYG_016-2b>¶
岫平襟帶長江得渺茫呼童掃黄葉好煮石泉香¶
昔賢良讌㑹兹事遂千秋勝地幾興廢閒雲此去留樓¶
開歌舞外塔入海天浮何處雷塘路蕭騷起暮愁¶
　　秋日由范公祠後圃過天笠菴二首(時滄浪亭方/構碕西草堂)¶
古祠棲泊處幾日遂深秋野岸霜風緊殘陽廢圃幽團¶
茒収末利老樹叫班鳩何意膺符節翻同世外遊¶
曾向南園裏碕西構草堂大江隔呉㑹秋水憶滄浪行¶
菜從公暇投竿引興長聞鐘催歩屧又到贊公房¶
<pb:KR4f0035_WYG_016-3a>¶
　　鄰家竹園¶
客舍傍荒園相去不數武修篁聳天畔參差展鳯羽清¶
隂隔院来羅羅徧庭户時循麂眼籬逕造無人處遺籜¶
與蒼苔委積盈尺許呼童為掃除坐待明月舉千纛萬¶
夫閒葉葉秋可數翛然坐忘歸直待鄰鐘杵風至靈籟¶
生俗韻洗肺腑因之念故鄉寄書葺舊圃(子家竹圃梁/孝王故址也)¶
　　(附/)前題　　　　　　　　　　　　　至¶
　立秋六十天暑氣時作惡祠南美修篁連日出行藥¶
<pb:KR4f0035_WYG_016-3b>¶
　竹根蔓草纒蕪穢侵茫屩呼童加翦除耳目得一廓¶
　譬如嬰塵坌忽被清泉瀹徘徊日欲昏嘲哳羅歸雀¶
　廣陌起秋風乾葉蕭蕭落¶
　　答朱慎人駕部二絶句¶
小别俄看菊有花滄江渺渺隔天涯八十老翁偏好我¶
一封遙寄水精鰕¶
高蹤世外自菰蘆鶴格昂藏老興孤青鞵布韤蛇條杖¶
待爾滄浪作畫圗¶
<pb:KR4f0035_WYG_016-4a>¶
　　九日用至韻¶
乍晴乍雨當重九笠屐風前緩緩行傍水閒園留野鶴¶
戛天高栁接荒城宦途偪仄誰停手秋鬢滄浪愛落英¶
此際呼兒問鄉國和松茅屋葺初成¶
　　(附/)原詩　　　　　　　　　　　　　至¶
　江風吹雨又吹晴蕭瑟郊原穫稻聲走馬空林防落¶
　帽窺牆小婦訝前旌愁分鴻雁三秋夢醉倒茱萸九¶
　日情怊悵雷塘何處是夕陽西下隠層城¶
<pb:KR4f0035_WYG_016-4b>¶
　　秋日廣陵雜興八首¶
已過重陽雨不休叢祠古木響颼飀誰知聴雨無聊賴¶
名畫還披聴雨樓(黄鶴山樵有/聴雨樓巻)¶
買得秋英碧玉枝一庭踈雨澹相宜二三文士成高㑹¶
獨有麤官愧左司¶
牆東菉竹一千个牆西鴨脚大十圍公事一了即世外¶
誰能局束為人鞿¶
淮揚蠲賑自年年一老輕舟遡大川岸上偶然成小住¶
<pb:KR4f0035_WYG_016-5a>¶
窺人霜月兩迴圓¶
去年留漕二十萬今年轉粟又海濱明年定擬塞瓠子¶
太倉高廪應陳陳¶
獨扣禪扉破碧苔鷄冠五色滿庭開老僧背上筠籠重¶
打得街頭盞飯来¶
迴颿鼓急隔牆聞不礙哦詩向夜分一陣南風又霪雨¶
妬他涼月白紛紛¶
落葉聲中與鶴閒竹西歌吹總教刪寫望朝来定何處¶
<pb:KR4f0035_WYG_016-5b>¶
衝泥還擬上平山¶
　　(附/)前題　　　　　　　　　　　顧圗河¶
　雪葉風花續續吹城南官舍破閒時雨師多謝勤来¶
　往一日催成一卷詩¶
　空天忽注雨三尺空囊忽辦米千鍾飽飫江淮人萬¶
　億可知談笑有神通¶
　朝朝堆案壓邱山秋籜隨風頃刻間不是乃公工判¶
　事十分清得十分閒¶
<pb:KR4f0035_WYG_016-6a>¶
　千夫執㦸趨衙鼔十手研煤供寫書高竹萬竿雙酒¶
　榼門生數輩一癯儒¶
　綿津説詩惟一真綿津鑒畫如有神畫真畫贗吾不¶
　辨天下真詩復幾人¶
　屬和多来那易工小坡端不讓家翁巖巔一滴獅兒¶
　乳猛接千尋絶壑中¶
　跛驢滑澾不受騎破屋牀牀無了期咫尺城南渺河¶
　漢擬將雅鄭叩臯比¶
<pb:KR4f0035_WYG_016-6b>¶
　今朝舊説展重陽拗轉雲光漏日光扶起菊枝溫雪¶
　酒料公無計奈詩狂¶
　　　前題用韻　　　　　　　　　郭元釪¶
　九旻霖雨濕殘秋小駟柴車阻勝遊却有水關紅葉¶
　岸庾公高興欲登樓¶
　日影霜紋滿㦸枝水濱閒建白雲司韓瞻新句冬郎¶
　和未許門前橫笏知¶
　苔展重茵鞠打圍高庭寒色試秋衣放衙不用凡胥¶
<pb:KR4f0035_WYG_016-7a>¶
　吏一陣檀欒擁綠扉¶
　檐聲送到催詩雨野色營成命酒天筍脯橘乾隨意¶
　酌筆牀茶竈自牽船¶
　浮山下格尚通津去住宣防負土人不有江南醫國¶
　手釣魚何處穏閒身¶
　秋城如練水如苔沙鳥汀鷗日日来九日淮南有佳¶
　處蟹螯肥足酒無灰¶
　老雨欺秋入夜分竹牆松院益紛紛荒涼逆旅三閒¶
<pb:KR4f0035_WYG_016-7b>¶
　月觸撥牀頭一甕雲(宋人詩詩人/例合三閒月)¶
　竹輿軋軋秋山間松聲欲落襟帶間不教呵殿惱林¶
　樾詩心全在隔江山¶
　　　前題次韻　　　　　　　　　繆　沅¶
　銅斗洸洋唱未休雨聲篷背響颼飀劇憐聽雨孤篷¶
　客冷醉閒吟倚柁樓¶
　青霜陣陣糝楊枝搖落秋心與客宜不道鬢絲禪榻¶
　畔重賡好句杜分司¶
<pb:KR4f0035_WYG_016-8a>¶
　遙山幾㸃如潑墨螺髻碧玉交相圍定攜蓑笠造絶¶
　頂孤鶴傲岸誰能鞿¶
　江湖載酒憶當年一葉漁舟舞巨川曾向邗溝賦秋¶
　月銷魂少此一回圓¶
　木𤓰霜後碧初勻滿樹纍纍江水濱小摘青甆聊位¶
　置湘簾不捲㸔横陳¶
　滄浪亭子堆蒼苔秋花籬落千叢開碕西草堂昨夜¶
　雨更有何人問菊来¶
<pb:KR4f0035_WYG_016-8b>¶
　瓦盆送酒隔籬聞銀蠟裁詩賸五分吟罷呉楓冷江¶
　上滿城落葉正繽紛¶
　香凝燕寢意閒閒公事麤酬塵事刪畫手不教寒具¶
　涴溪山雨霽看衡山(時觀文/待詔畫)¶
　　　前題　　　　　　　　　　　　　至¶
　雨檻風牀數笏寛蝸牛負殼轉身難晩来小立門前¶
　望竹影修修塔影寒¶
　麂眼籬根秋草芟一叢苦竹對松杉京江雲作邗江¶
<pb:KR4f0035_WYG_016-9a>¶
　雨水驛鳴鐃促落帆¶
　稻熟田家風雨連舍前舍後水平川不緣兩月揚州¶
　住誰信淮南是漏天¶
　眠鳧翹鷺驚人起行飯溪南曳短藜獨對斜陽懐杜¶
　牧竹西亭子草萋萋¶
　半規月照玉鈎斜此地曾經葬落花一種風流消不¶
　得香車寳馬又天涯¶
　蛟門(汪懋/麟)墓已纒秋草梅壑(查士/標)梅岑(宗元/鼎)兩慘悽¶
<pb:KR4f0035_WYG_016-9b>¶
　屈指故人零落盡欄干倚徧日平西¶
　采采茱萸落照微農家大半上漁磯酒旗歌板平山¶
　路驚起哀鴻何處飛¶
　秋老江鄉霜倒蒲漁莊蟹舍日提壺歸時還倩琴川¶
　叟(王/翬)貌我金焦放櫂圗¶
　　晴¶
野館秋隂徧四圍晴光纔放啓園扉牽牛羞澀當籬綴¶
鳯子伶仃貼地飛鄰寺經聲聞老衲隔江畫本送元暉¶
<pb:KR4f0035_WYG_016-10a>¶
修修竹徑寅緣處直似平臺舊圃歸¶
　　玉帶生歌(有序/)¶
　　楊鐵崖有七客者之寮以貯所藏笛琴管胡琴古¶
　　甕與研竝已為七六客各錫以嘉名而硏舊寳於¶
　　文丞相紫質玉紋所謂玉帶生也丞相殉國硏歸¶
　　謝臯羽轉歸鐵崖鐵崖作志命門生張憲作玉帶¶
　　生歌余幸覯竒寳亦贈以歌¶
有客有客端州生家住下巖之老阬質温以栗静以正¶
<pb:KR4f0035_WYG_016-10b>¶
紅光燭燭搖日星紫衣玉帶端人相聲價倐然来連城¶
景炎丞相宿友善周旋几席儕墨卿䖍州露布曾視草¶
寳惜不數瓊瑤英柴市殉國客散走西䑓血淚同吞聲¶
冬青樹罷歸何處抱遺老鐵邀作朋幽寮七客數晨夕¶
文章之職惟汝承門人作歌寫遺烈隠然五嶽方寸橫¶
古心古貌儼舊服守𤣥那絢鴝鵒睛腰間驪珠四十四¶
煒煌丞相所賜銘余也師事寧敢友如圭如璧親典型¶
安得七客忽邂逅得余而八重結盟¶
<pb:KR4f0035_WYG_016-11a>¶
　　(附/)前題　　　　　　　　　　　朱彞尊¶
　玉帶生吾語汝汝産自端州汝来自橫浦幸免事降¶
　表僉名謝道清亦不識大都承旨趙孟頫能令信公¶
　喜辟汝置幕府當年文墨賓代汝一一數叅軍誰謝¶
　臯羽寮佐誰鄧中甫弟子誰王炎午獨汝形軀短小¶
　風貌樸古步不能趨口不能語既無鸜之鵒之活眼¶
　睛兼少犀紋彪紋好睂嫵賴有忠信存波濤孰敢侮¶
　是時丞相氣尚豪可憐一舟之外無尺土共汝草檄¶
<pb:KR4f0035_WYG_016-11b>¶
　飛書意良苦四十四字銘厥背愛汝心堅剛不吐自¶
　從轉戰屢䘮師天之所壊不可支驚心柴市日慷慨¶
　且誦臨終詩疾風蓬勃揚沙時傳有十義士表以石¶
　塔藏公尸生也亡命何所之或云西臺上晞髪一叟¶
　涕漣洏手擊鐵如意生時亦相随冬青成隂陵骨朽¶
　百年蹤跡人莫知㑹稽張思廉逢生賦長句抱遺老¶
　人閣筆看七客寮中敢㕭怒吾今遇汝滄浪亭漆匣¶
　初開紫衣露海桑陵谷三百秋以手摩挱尚如故洗¶
<pb:KR4f0035_WYG_016-12a>¶
　汝池上之寒泉漂汝林端之霏霧俾汝長留天地間¶
　墨花恣灑鵝毛素¶
　　　前題　　　　　　　　　　　宮友鹿¶
　胥江潮落白雁飛誰斮鰲足支坤維文山獨抱硯田¶
　出奮筆屑涕揮雄詞蛟龍不合挂網罟虎口自脱非¶
　人為三宫銜璧水怒立正氣只欠天扶持臯父得硯¶
　不小用用代鉛筑沙中椎魯連蹈海慶卿死女貞花¶
　葉空萎㽔百年汐社客纔散(宋遺民/社名)起輦谷暗隂風¶
<pb:KR4f0035_WYG_016-12b>¶
　吹此硯閲人傳舍耳鐵笛老仙欣得之紫袍玉帶稱¶
　上客玉笥長句尤恢竒赤城霞起瀑水隔白虹影貫¶
　彤雲垂至寳縱復有晦顯神物要自無成虧漫堂夫¶
　子方晏坐一方軟玉磨隃麋時平幕府罷草檄不須¶
　更替廬陵悲蟲鰕草木待箋注門生問字来褰帷相¶
　與聯韻效鐵體踏歌先和嬉春詩¶
　　　前題　　　　　　　　　　　　　至¶
　玉帶先生品端潔夙昔曾託文山契紫袍挂體不復¶
<pb:KR4f0035_WYG_016-13a>¶
　變襟期磊落懐冰雪初疑巨璞禹鑿餘否即女媧搗¶
　鍊結闊纔寸許長手耳波濤澒洞墨花凸龍尾鳯咮¶
　何足云况爾脣全額弗缺緜緜磷磷&KR1570;復&KR1570;(研銘/中語)四¶
　十四字光昭掲一從供灑零丁辭當心忠義磨不滅¶
　文山頽後歎孑遺頑石堅貞誰見悦尤物原来恥受¶
　憐握手那肯便成熱嗣偕臯羽拜諸陵冬青樹罷分¶
　嗚咽流傳異代落巨手用翻樂府隨老鐵六客之中¶
　名第一却嗤焦氏秋(鐵崖琴名為/賈似道故物)非埒丞相雖同有¶
<pb:KR4f0035_WYG_016-13b>¶
　賢姦一薰一蕕手澤别袍笏拜之方許觀天隂只恐¶
　蛟龍掣玉笥題句何凜凜小儒屬和空咋舌¶
　　題王叔明聽雨樓圗¶
清溪送客罷江天黯將夕秋林碧烟生寒雨稀疎滴茅¶
樓跂脚人傾耳意何適妙義悟風旛耳雨兩無跡山樵¶
貌作圗筆自塵外得張(伯/雨)倪(雲/林)發高唱屬和皆竒特故¶
人幸持示一覽心一滌覽竟步夜分簾挂霜月白¶
　　(附/)前題　　　　　　　　　　　　　至¶
<pb:KR4f0035_WYG_016-14a>¶
　作客嵗已久夜来鄉思生夢回西陂裏聽雨當茅亭¶
　曉起展圗畫寓目心忽驚恍如夢中見瑣細何分明¶
　千章映楊栁沙白水荇青邨逺堤壓岸孤舟浮煙汀¶
　披蓑戴箬笠款乃衝風行幾時賦歸去小樓坐深更¶
　綠波罨霮䨴漁火看星星倩彼白描手貌我聽雨情¶
　何事撫巻軸空憶&KR0034;&KR0034;聲¶
　　灣口二首¶
秋雲壓斷堤寒雨溼衰栁不見茱萸邨孤舟泊灣口¶
<pb:KR4f0035_WYG_016-14b>¶
咫尺露筋祠相望隔雲樹中夜倚篷牕長吟白蓮句(阮/亭)¶
(尚書詩云行人解纜月/初墮門外野風開白蓮)¶
　　白田雨夜次顧黄公貰酒不得韻示王方若喬無¶
　　功諸子¶
如舟茅屋當官閣小牕夜雨冷莞蒻吏案山横差排盡¶
幾簏殘書此閒著濺濺檐溜入夜急恍向波濤耳噴薄¶
五更捲地来霜風晴光願放前日同招邀數子文字飲¶
周旋擬接昆吾鋒災祲已過當大有嘉穀㑹見如墉崇¶
<pb:KR4f0035_WYG_016-15a>¶
老夫飽喫蘇州飯滄浪射鴨彎竹弓¶
　　(附/)次前韻　　　　　　　　　　王式丹¶
　雲拂簾旌香浮閣蕉屋秋霖溼枯蒻清閟便似寫倪¶
　迂心與篆煙無繫著遶檐琴筑不聞聲(放翁夜雨詩/遶檐㸃滴如)¶
　(琴/筑)逗漏新晴日光薄從容談讌披清風讀畫却許生¶
　徒同精能神逸有妙理無上證入禪機鋒刹那塵眼¶
　豁天外琅霄宫闕仙山崇臥遊何處意惝怳階前落¶
　日餘半弓¶
<pb:KR4f0035_WYG_016-15b>¶
　　懐陶季二首¶
白田遺老推陶季衰病難邀共酒缸此際清燈寒雨夜¶
懐人端屬鹿門龎¶
文酒昔同賈靜子(開/宗)舟車屢接顧黄公(景/星)眼底風流亦¶
無數誰曾横槊建安中¶
　　登文游臺(臺在秦郵城東為蘇子瞻王/定國孫莘老秦少游讌集處)¶
高臺傍盂城環遶盡湖水僻地得嘉名實自四賢始孫¶
秦邦之彦别駕騷雅士文游奉坡公清芬灑千祀伊余¶
<pb:KR4f0035_WYG_016-16a>¶
搘䇿来小雪風日美嘯傲仰遺蹤几席薦芳芷孤桐依¶
檻留衰草當階委名畫不可求(李龍眠/曾有圗)太息漁洋子(阮/亭)¶
(尚書有/弔古詩)俯仰五百年風流誰繼軌湖樹迥微茫湖雲澹¶
迤邐悵望迨黃昏鷗邊霜月起¶
　　雨中舟次仙女廟示青門¶
芒稻河邊路寒雲竟日留荒祠問仙女疎雨滯行舟村¶
隠敧斜竹童驅子母牛篷牕對詩老頓覺破離憂¶
　　(附/)前題用韻　　　　　　　　　邵長蘅¶
<pb:KR4f0035_WYG_016-16b>¶
　野廟泊官舟蕭條江上秋西風吹急雨木葉灑船頭¶
　枯葑(芳用/切)依扉落殘罾挂樹留元公憂國淚五載不¶
　曾收¶
　　　前題步韻　　　　　　　　　　　至¶
　灣口東頭去荒祠得暫留野風吟落木殘照冷孤舟¶
　生計憐投釣人家合賣牛飛飛淮海鴈何日慰離憂¶
　　　前題歩韻　　　　　　　　　　男致¶
　灣口曾經過荒祠那可留水平涵逺樹風疾送孤舟¶
<pb:KR4f0035_WYG_016-17a>¶
　有户皆沈竈無田不用牛哀鴻何處集未釋稻粱憂¶
　　舟次寧鄉二首(屬泰州為/隋縣治)¶
水氣白泱泱扁舟逐鴈行傷心元沃野懐古到寧鄉逺¶
岸蒹葭沒孤村網罟張老翁垂涕語五載罷耕桑¶
邨邨魚換稻在在樹生苔拯救¶
恩誠渥豐穰運合開宣房沈璧馬海岸闢蒿莱多少關¶
心事停橈首重回¶
　　夢遊山水作¶
<pb:KR4f0035_WYG_016-17b>¶
夙好山澤遊至老興不却幽夢招素心水石踏芒屩雅¶
追修禊風共摛飛葢作何以樂嘉賓清暉映杯酌¶
　　題徐學人雲溪草堂圗¶
之子江東秀風流小杜齊人傳秋栁句家住白雲溪鰕¶
菜供調膳煙波入杖藜幾時共明月披豁草堂西¶
　　題梅雪坪畫即送歸宣城¶
詩是都官裔畫追清閟蹤霜風吹旅館幽磵寫寒松(倪/迂)¶
(有幽磵/寒松圗)流覽移情劇煙嵐到眼重敬亭歸去好粉本得¶
<pb:KR4f0035_WYG_016-18a>¶
搘笻¶
　　紅橋(命名自/阮亭)¶
最是揚州勝紅橋帶緑楊著名同卄四佳話自漁洋去¶
住笙歌接空濛煙水長幾回憑弔處詩思寄斜陽¶
　　松花江緑石硯歌(即鴨/緑江)¶
聖武孔昭大文洽寳物千年忽騰蟄松花江逺銀濤翻¶
綠玉英英此中拾¶
天家妙選職端明佽飛或取歸鞍壓故人輟贈意良厚¶
<pb:KR4f0035_WYG_016-18b>¶
入手波紋翠猶溼青花蕉葉潤徳同高出鼉磯與洮歙¶
巻荷雅製凹有容毛頴託契墨卿狎老輩更有玉帶生¶
墳典發皇共几榻¶
　　(附/)前題　　　　　　　　　　　　　至¶
　鴨綠江深鼉窟冷雲根截斷光炯炯碧烟一片入手¶
　寒腹作團荷背盤梗隃麋瀋灑松花香咫尺波濤蕩¶
　晴景摩挲雅愛含風漪好仗濡毫聯石鼎(山谷詩贈/君洮州綠)¶
　(石含/風漪)¶
<pb:KR4f0035_WYG_016-19a>¶
　　刋補施註蘇詩竟於臘月十九坡公生日率諸生¶
　　致祭¶
文章氣節睂山蘇高名嶽嶽驚凡夫七百餘年余欣慕¶
夢中恆接鬑鬑鬚公厄一時死不朽遺編學者多霑濡¶
詩註呉興最稱善梅溪舊本徒區區斷簡搜得費補綴¶
邵(長/蘅)馮(景/)顧(嗣/立)李(必/恆)兒至俱刋成恰當公生日嵗暮霽¶
景堪歡娯招邀名士肅下拜小滄浪挂笠屐圗黄雞花¶
豬薦夙好亦有蜜酒盈杯盂左圗右書歊寳氣霓旌髣¶
<pb:KR4f0035_WYG_016-19b>¶
髴来雲衢顧余江湖久放浪長安餽嵗毎嵗無似聞家¶
僮相竊笑媚兹一老毋乃迂麤官自審亦良怪行事動¶
與今人殊且同我輩永今夕缺月皎皎縣牆隅短劄急¶
報漁洋老應有好句酬狂奴¶
　　(附/)前題　　　　　　　　　　　馮　景¶
　七百年前宋景祐天生名世睂山秀臘月十九乙卯¶
　時嵗維丙子降奎宿後賢神契商邱公篤好先生表¶
　至忠玉局詩篇廣箋注刋成懸像東軒中恰逢先生¶
<pb:KR4f0035_WYG_016-20a>¶
　生此日玉糝羮薦花豬白蜜酒新斟藥玉船爰率清¶
　流拜前哲命宫磨蝎等昌黎身在斗牛復簸箕一生¶
　遭謗被口語譬彼攻石成完瑜願進先生一杯酒日¶
　星河嶽千秋壽髣髴肸蠁笑掀&KR1046;赤壁黄樓生户牖¶
　孤鶴南飛俯鵲巢笛吹江上聲嘐嘐穿雲裂石復三¶
　弄青巾紫裘人亦豪吾儕豈必皆李委甘心御車執¶
　鞭弭馬齒偶與先生同四十九年窮不死(先生送沈/逵詩云嗟)¶
　(我與君皆丙子四/十九年窮不死)平生未到九江東誰和太白詩句¶
<pb:KR4f0035_WYG_016-20b>¶
　潯陽宫(先生到九江和李太白潯陽/宫詩序云今余亦四十九)只今奠斚仰笠¶
　屐且醉小滄浪畔玻瓈紅¶
　　　前題　　　　　　　　　　　呉士玉¶
　冬十二月日十九商邱公為睂山壽異代稱觴神所¶
　契風流韻事昔未有飄然畫像垂中堂紛紛墨蹟陳¶
　左右詩巻新雕竝在御箋注完好無瑕垢彞器斑斕¶
　銀燭光花豨亦薦明粢後奠斚各擬奏新詩筦鼗不¶
　用煩矇瞍恍若先生臨几席議論懸河開笑口憶昔¶
<pb:KR4f0035_WYG_016-21a>¶
　置酒赤壁磯笛聲嘹亮穿林藪連珠更和王郎句片¶
　片雲腴報瓊玖(公生/日事)勝蹟於今七百年何異朝昏換¶
　夘酉先生身命等韓公三星什伍嗟牛斗南箕簸揚¶
　不肯停屈指生平多謗咎(公嘗云吾生遭口語無數/葢生時與退之相似吾命)¶
　(在斗牛間而身/宫亦復在焉)孤忠排蕩激頽波百折不回堅有守¶
　嗚呼世事盡浮雲頃刻白衣變蒼狗黨錮頻仍何太¶
　勞[言*翕][言*翕]羣小今在否先生風烈儼生存亮節雄文壽¶
　永久嗟余小子生苦晩玉局一編時在手拜公遺貌¶
<pb:KR4f0035_WYG_016-21b>¶
　思執鞭幸陪羣彥駿奔走男兒墮地七尺軀立名會須¶
　期不朽不見小滄浪中笠屐圗兹辰競獻東坡酒¶
　　　前題　　　　　　　　　　　　　至¶
　前年纔葺子美祠去年又刻東坡詩祠成得以奉爼¶
　豆詩成尚未陳明粢今年臘月十有九月日適當公¶
　生時我家舊藏笠屐像摳衣冒雨行逶遲懸小滄浪¶
　䖍致祭邀諸同人羅拜之髣髴先生開顔笑長鬚飄¶
　肩何嬉嬉緬維景祐嵗丙子奎宿照耀臨峨嵋大儒¶
<pb:KR4f0035_WYG_016-22a>¶
　崛起司文枋縱衡上下天人姿無端黨錮来姦忌百¶
　折不死神扶持公之詩歌炳星日光燄萬丈無時虧¶
　吁嗟乎不見四十二巻復完好何必景繁顧子呉興¶
　施¶
　¶
　¶
　¶
　¶
<pb:KR4f0035_WYG_016-22b>¶
　¶
　¶
　¶
　¶
　¶
　¶
　¶
　西陂類稿巻十六¶
