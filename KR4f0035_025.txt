# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:39.166377
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷二十五
<pb:KR4f0035_WYG_025-1a>¶
欽定四庫全書¶
　西陂類稿巻二十五¶
　　　　　　　　　　　　吏部尚書宋犖撰¶
　記¶
御書恭紀一¶
皇帝御宇之三十有八載春二月¶
駕幸淮揚閱視河隄三月以省方至吳門¶
駐蹕織造公署(臣/)犖職任封疆得附内廷諸臣扈從之¶
<pb:KR4f0035_WYG_025-1b>¶
末是月十有六日侍衛馬武海青五十太監李玉傳¶
㫖命(臣/)犖於¶
行宫門外祇候¶
恩賜隨捧出¶
御書仁恵諴民四字字大逕尺¶
御書天馬賦一巻¶
御筆臨米芾書一幅¶
淵鑒齋法帖十册¶
<pb:KR4f0035_WYG_025-2a>¶
御製耕織圖一册又¶
御書懷抱清朗字一小幅云此可作爾齋匾太監梁九¶
功續捧出竹柄素面詩扇一口傳¶
上諭此朕征厄魯特時在口外所作聞鴈詩與巡撫看¶
即賜與以上¶
御筆共七種臣犖敬跪受行三跪九叩頭禮謝¶
恩訖欽惟我¶
皇上聖徳大業超越千古於萬㡬之暇偶爾臨池龍翔¶
<pb:KR4f0035_WYG_025-2b>¶
鳳舞雲漢為昭晉人風韻唐宋體格種種兼備洵集書¶
學之大成或云臨米芾或云倣董其昌實則化工之筆¶
為芾與其昌所不及¶
淵鑒齋帖摹畫精妙在淳化閣帖之上耕織圖與豳風¶
七月相表裏仰見¶
宸宫宵旰無日不厪民依豈如漢唐以來令辟僅僅留¶
心藝事者所能髣髴哉伏念(臣/)犖才植庸駑以任子叨¶
聖天子非常知遇江右江左再膺旄節十有二年纖毫¶
<pb:KR4f0035_WYG_025-3a>¶
無補幸逢¶
巡行大典得覲¶
龍顔珠帽裘鞾上尊天厨賚予優渥重以¶
御書駢攽寵絶倫等播諸海内傳之史册竊有餘榮焉¶
昔唐太宗宋仁宗皆嘗以宸翰頒賜臣下所得不過片¶
紙或數字耳然猶當時誇為盛事後世侈為美談以今¶
視昔何啻什伯過之且¶
翠華南幸(臣/)犖首被¶
<pb:KR4f0035_WYG_025-3b>¶
奎章仁恵清朗之褒¶
天語煌煌撫躬増媿此(臣/)所為夙夜圖維戰戰兢兢懼¶
不克承¶
天寵而揚休命也爰裝成巻册晨夕載拜仰瞻仍以墨¶
蹟鉤勒上石奉歸(臣/)家恭建¶
御書樓俾子孫世世寳蔵用昭¶
恩遇焉巡撫江寧等處地方都察院右副都御史(臣/)宋¶
犖恭紀¶
<pb:KR4f0035_WYG_025-4a>¶
御書恭紀二¶
康熈三十八年春¶
皇上巡幸江南閱視河工(臣/)犖扈從之次䝉¶
天恩眷注錫予便蕃計拜¶
御書凡七種(臣/)已摹勒上石建¶
御書樓於里第寳蔵¶
聖跡傳示子孫永永無極今四十二年春¶
上以河工告成復臨閱視(臣/)䝉¶
<pb:KR4f0035_WYG_025-4b>¶
恩賜優異視前有加¶
御書則西陂大字一清徳堂額一元旦詩虎丘詩督撫¶
箴各一官箴三命凛家學一經傳對聫一¶
囘鑾後復¶
賜御筆書扇二柄一臨董其昌玉帳山銘一示諸臣省¶
刑愛民詩共八種(臣/)隨具奏稱謝恭製匾額對聫分懸¶
官廨里第仍勒石奉歸¶
御書樓竝垂不朽(臣/)竊窺我¶
<pb:KR4f0035_WYG_025-5a>¶
皇上御筆得於天授重以學力精純驚鸞迴鳳凌駕鍾¶
王海隅日出之拜罔不欽仰推尊書聖豈謭薄微臣所¶
能形容贊頌其萬一耶惟是¶
御書賜臣下或片紙或數字如(臣/)之每賜數種者未有¶
也前賜(臣/)仁恵諴民懷抱清朗二額褒奬踰涯今賜(臣/)¶
對聫命(臣/)自行撰擬而西陂二字復因(臣/)援宋臣范成¶
大故事即欣然揮毫且重書以賜此更諸臣拜賜者所¶
未有也(臣/)躬逢¶
<pb:KR4f0035_WYG_025-5b>¶
殊遇有萬其感亦有萬其懼敬誦江漢之詩以答¶
寵賚曰天子萬年曰天子萬夀復誦蒸民之詩以自勗¶
曰夙夜匪懈以事一人若夫恃¶
天寵而誇鄉邦或因以自暴自棄焉此鄙夫之所為也¶
(臣/)雖不才曷敢出此爰稽首拜手述其大略綴於巻末¶
巡撫江寧等處地方都察院右副都御史(臣/)宋犖恭紀¶
御書恭紀三¶
康熈癸未春¶
<pb:KR4f0035_WYG_025-6a>¶
聖駕南巡¶
賜(臣/)犖¶
御書六種¶
囘鑾後復¶
賜御書二種共八種(臣/)謹摹勒上石奉歸里第¶
御書樓與己夘年所¶
賜御書竝寳蔵之此清徳堂額為六種之一如景星慶¶
雲光被萬物誠杜甫所云鬱鬰三大字蛟龍岌相纒也¶
<pb:KR4f0035_WYG_025-6b>¶
按陶宗儀書史㑹要稱南唐徐鉉書映日視之中心有¶
一縷濃墨至曲折處亦然乃筆鋒直下不倒側故耳常¶
閱鉉真跡未必盡然我¶
皇上此書却一縷貫下直欲透出紙背仰見¶
宸翰獨髙千古宗儀之論不虚矣(臣/)又聞¶
皇上作書晨夕靡間即¶
親征漠北於天山瀚海間猶日作五百字與昔人所稱¶
臨池學書池水盡黒何以異哉(臣/)恭跋各種¶
<pb:KR4f0035_WYG_025-7a>¶
御書以為¶
御筆得諸天授兼之學力精純允稱書聖然總雞窺測¶
髙深於萬一耳明年二月裝潢堂額竟載紀於後巡撫¶
江寧等處地方都察院右副都御史(臣/)宋犖恭紀¶
御書恭紀四¶
康熈四十四年春兩河底績¶
上以清口一工尚須善後之䇿¶
駕臨閱視遂¶
<pb:KR4f0035_WYG_025-7b>¶
巡江浙(臣/)犖以守土大吏得覲¶
天顔而膺¶
寵賚者及兹而三矣二月十二日迎¶
駕至無錫織造臣李煦家人自京囘齎賜¶
御書除夕詩一幅三月十八日¶
萬夀聖節於蘇州行宫¶
命侍衛五十宣賜¶
御筆書扇二一¶
<pb:KR4f0035_WYG_025-8a>¶
御製喜雨詩一¶
御製栁梢青詞四月初一日¶
特賜御書福壽二大字字逕二尺許下題江寧巡撫宋¶
犖年逾古稀步履壯徤故特書福壽二字賜之又允(臣/)¶
請¶
賜先祠世有令儀匾額一魚麥堂匾額一兒孫歌舞詩¶
書内鄉黨優㳺禮讓中對聫一又¶
賜地連江海屏藩重賦甲東南節鉞雄對聫一閏四月¶
<pb:KR4f0035_WYG_025-8b>¶
十六日送¶
駕至珠梅閘¶
特命内臣梁九功宣賜¶
御書製硯說一巻¶
囘鑾後七月初七日又¶
賜御書北臺眺望詩扇一柄以上¶
御筆共十六種(臣/)竝祇受謝¶
恩恭製屏匾對聫仍勒石奉歸¶
<pb:KR4f0035_WYG_025-9a>¶
御書樓世世寳蔵傳示無極伏念(臣/)犖衰年乆叨重任¶
前兩遇¶
巡幸¶
賜賚𢎞多冠絶倫等今兹異𢾗復過於前¶
皇上六飛方駕尚未抵(臣/)疆域先䝉繫念首被¶
天章迨囘鑾過珠梅閘諸臣跪送者濟濟在列獨于稠¶
人之中載錫¶
宸翰以彰寵異至¶
<pb:KR4f0035_WYG_025-9b>¶
特賜福壽二字使頽齡末照永庇洪庥¶
天慈眷注大矣至矣又復書官書名惓惓嘉奬迥出尋¶
常體例之外况乃令儀褒及先臣詩書眷垂奕世不惟¶
加¶
恩(臣/)身并加之於身之前後(臣/)嘗稽諸史册遭逢盛世¶
躬被主知者未易一二數而荷寵如(臣/)實所罕覯敢不¶
益敬蚤夜初終一節仰答¶
聖天子非常之榮遇哉若夫¶
<pb:KR4f0035_WYG_025-10a>¶
御筆煌煌輝映日月善并美具各體臻極則大宇之下¶
靡不瞻仰欽崇推為自古帝王所莫及臣盖頌颺弗能¶
罄也巡撫江寧等處地方都察院右副都御史(臣/)宋犖¶
恭紀¶
御書恭紀五¶
康熈四十有七年閏三月(臣/)犖䝉¶
聖恩予告歸里五月初十日赴¶
暢春苑面辭¶
<pb:KR4f0035_WYG_025-10b>¶
特賜御製五言詩一章以寵其行伏念(臣/)樗櫟庸材謬¶
膺¶
皇上特達之知出領節旄入管喉舌超越于尋常萬萬¶
今釋位而歸得為¶
聖世之完人已屬多生榮幸乃¶
陛辭之日天閑良駟尚方秘器頒賜者不一而足至¶
宸翰親揮奎章下被為從前致仕諸臣所不敢望者而¶
臣一旦身受之首述其封疆之乆次奬其性情之真甚¶
<pb:KR4f0035_WYG_025-11a>¶
且比以曲江風度而¶
聖徳謙沖猶曰無文餞老臣(臣/)犖跪誦至此惟有感愧¶
交迫而卒章復慰之以故鄉春之可樂何¶
天恩垂注(臣/)犖若此之極也蓋¶
皇上臨御以來治㡬三五而勵精之志始終不輟常謂¶
封疆大臣以中正和平為主庶地方共享無事之福而¶
巖廊之上尤欲得真心為國如張九齡者而任之故於¶
(臣/)犖之行反覆示意以為在庭勸雖(臣/)犖受之多所愧¶
<pb:KR4f0035_WYG_025-11b>¶
而¶
大聖人鼓率百僚之盛舉至深逺矣今而後奉¶
天語以終身耕田鑿井與康衢諸父老熈熈春臺中其¶
為樂豈有既哉恭和¶
聖製詩成因紀此致仕吏部尚書加二級(臣/)宋犖恭紀¶
陛辭恭紀¶
(臣/)犖於閏二月二十三日䝉¶
恩予告四月初四日赴¶
<pb:KR4f0035_WYG_025-12a>¶
暢春苑謝¶
恩竝奏懇令子翰林院編修(臣/)至暫假送歸奉¶
㫖准假初十日赴¶
暢春苑¶
陛辭先期¶
上諭内侍李玉云宋尚書來時朕欲親見勿令即去是¶
日傳¶
旨著宋尚書十四日來朕見他有話說還賜他御書他¶
<pb:KR4f0035_WYG_025-12b>¶
是¶
世祖皇帝老臣以後仍用摺子請安九月朕囘鑾著他¶
差人來朕當賜以口外鹿肉及十四日赴¶
暢春苑候¶
旨旋傳¶
㫖云連日事忙御製詩還未寫就著他多住㡬日候¶
旨傳見至五月初八日内閣傳¶
㫖著於初九日赴¶
<pb:KR4f0035_WYG_025-13a>¶
暢春苑伺候因於初九日啟奏奉¶
旨今日甚忙還不及見他著他明日再來朕必當一見¶
隨¶
命侍衛五十領内侍捧出¶
御饌於¶
澹寧居内賜食傳¶
㫖尚書是將囘去的人著他多坐坐初十日傳¶
㫖著於内閣啟奏時一同進來竚立候啟奏畢内侍李¶
<pb:KR4f0035_WYG_025-13b>¶
玉領内侍捧出¶
御饌傳¶
旨尚書是有年紀的人著他先喫了飯等著少頃¶
命李玉領臣於¶
澹寧居後登舟遍逰苑内清逺亭蒼檜軒淵鑑佩文式¶
古無逸等齋¶
賜御製五言詩一章云乆任封疆事蘇臺浄㸃塵東曹¶
班次重北闕性情眞憐舊吟風度無文餞老臣林泉益¶
<pb:KR4f0035_WYG_025-14a>¶
壯志當樂故鄉春後書康熙戊子賜吏部尚書宋犖予¶
告歸里又¶
賜御乘黒棗騮馬一匹名烏獬廌砥石硯一方琥珀色¶
玻瓈匣緑玻瓈盤二十面藍玻瓈酒杯十二隻白玻瓈¶
蓋盌四個傳¶
㫖馬是朕騎坐多年最為良善老年人騎乘可以放心¶
復䝉¶
皇上召見云卿的精神還好(臣/)犖奏云(臣/)外貌似可支¶
<pb:KR4f0035_WYG_025-14b>¶
持就裏衰憊不能耐勞¶
上頷之又云江南盜賊從前曽聞得否奏云從前竝未¶
聞知今既發覺(臣/)愚見以早結為上(臣/)兩任巡撫時如¶
江西之李美玉袁大相江南之孔文泰張白雲皆拏獲¶
隨即審結庶不至拖累無辜¶
上首肯臨出奏云¶
皇上六旬聖壽時(臣/)年八十當扶掖來京稱賀總之¶
天恩如此眷注(臣/)或得以乆延視息亦未可知¶
<pb:KR4f0035_WYG_025-15a>¶
上為欣然復于¶
澹寧居對門房内¶
賜御饌而出十一日早(臣/)于清河地方送¶
駕¶
上望見停輦呼至¶
御前云逺了囘去罷¶
命近侍扶起又向左右云他的精神還狠好的伏念(臣/)¶
以謭劣庸材遭逢¶
<pb:KR4f0035_WYG_025-15b>¶
盛世䝉¶
皇上特達之知屢加拔擢復念(臣/)曽逮事¶
先皇帝恩禮尤隆厯官中外洊長百寮¶
寵榮已極報稱未能既而引年求退復䝉¶
皇上特降優㫖追奬前勞¶
内苑召見¶
錫予稠疊身乘¶
天駟疑陟雲霄手捧¶
<pb:KR4f0035_WYG_025-16a>¶
宸章如親日月及道左送¶
駕復䝉¶
駐蹕慰勞沉吟移時殷隆眷顧之意動于¶
天顔(臣/)仰瞻鳴¶
謝不覺涕零去國之人承¶
恩至此衰朽餘生惟有祝頌¶
萬年而已因恭為紀述使子子孫孫仰戴¶
君恩永永無極致仕吏部尚書加二級(臣/)宋犖恭紀¶
<pb:KR4f0035_WYG_025-16b>¶
　　祝¶
聖恭紀¶
　　康熈五十有二年恭逢¶
皇上六旬萬壽(臣/)犖于二月十二日由(臣/)本籍啟行命¶
　　(臣/)男筠隨侍赴京恭祝¶
聖壽以展微忱(臣/)于三月初五日扺都門初六日率(臣/)¶
　　男筠詣¶
暢春苑宫門恭疏叩請¶
<pb:KR4f0035_WYG_025-17a>¶
聖安由奏事官入奏随¶
差内侍李出云¶
皇上叫我來看尚書怎麽樣精神還好麽囘奏外面精¶
神還好就裏耐不得勞¶
問尚書飲食如何囘奏飲食亦好總是極清澹的若喫¶
厚味却不好又¶
問外邉人都知道¶
皇上愛民麽都感激麽囘奏¶
<pb:KR4f0035_WYG_025-17b>¶
皇上愛百姓那箇不知道無人不感激就是(臣/)居鄉間¶
凡愚夫愚婦見(臣/)說及¶
皇上愛養百姓從來未有人人争聴數年以來毎逢¶
萬壽(臣/)於(臣/)鄉鴻慶萬夀宫内建醮慶祝(臣/)穿著蟒袍¶
朝服拜賀人人歡呼皆云我們那裏得見¶
皇上尚書是常見¶
皇上的我們見尚書慶賀¶
萬壽就如我們同慶賀¶
<pb:KR4f0035_WYG_025-18a>¶
萬壽一般總是¶
皇上行事賢於堯舜甚逺那有不感激的至(臣/)優㳺於¶
太和元氣之中私心慶幸又非語言所能罄也又¶
問你是㡬日起身的囘奏是二月十二日起身的又¶
問是㡬日到的囘奏是昨日到的又¶
問一路來二月十九日可有雨麽囘奏在濟寧州有雨¶
到河間府也有雨又¶
問雨大麽囘奏雖不甚大地裏已霑足了又奏(臣/)囘家¶
<pb:KR4f0035_WYG_025-18b>¶
五年犬馬戀¶
主之心一日不忘今(臣/)年八十原啟奏過來恭祝¶
萬夀只要瞻覲¶
天顔以遂微忱李云這是自然的李公入奏¶
皇上甚喜又¶
問宋筠你是庶吉士麽囘奏是又¶
問你是上科中的麽囘奏是己丑科中的隨望¶
宫門叩謝而退初七日(臣/)犖進呈古翫書籍十五種䝉¶
<pb:KR4f0035_WYG_025-19a>¶
收宋板書三部十七日¶
皇太后同宫眷自暢春苑先還宫各省官民跪迎少頃¶
皇上御香歩輦囘宫鹵簿大駕全設各省官民耆老俱¶
齊集各省龍棚接¶
駕行至福建河南江西山東廣東廣西六省龍棚大學¶
士(臣/)李光地衍聖公(臣/)孔毓圻及(臣/)犖率領六省官民¶
迎¶
駕奏云¶
<pb:KR4f0035_WYG_025-19b>¶
皇上愛民如子小民戴¶
皇上如父草野愚誠不識分位懸絶欲奉一觴恭祝¶
萬壽但小民山野(臣/)等敢代進夀觴傚詩人遐不睂夀¶
天子萬年之祝¶
上㸃首(臣/)光地(臣/)毓圻(臣/)犖各奉一觴¶
天顔温霽問(臣/)犖云你今年八十九嵗了麽(臣/)犖奏云¶
(臣/)犬馬齒今年八十嵗隨退伏道傍送輦過十八日¶
萬夀正節黎明時諸王貝勒大臣率滿漢大小文武官¶
<pb:KR4f0035_WYG_025-20a>¶
員及各省耆民人等齊集午門外先朝賀¶
皇太后次¶
皇上御太和殿受賀諸王大小官員等跪宣祝¶
聖表章畢行三跪九叩頭禮耆民人等在午門外行禮¶
駕起還宫是日¶
皇太后同宫眷先赴暢春苑諸臣復至各省龍棚跪送¶
次¶
皇上駕至諸臣照前跪送二十五日傳¶
<pb:KR4f0035_WYG_025-20b>¶
旨於¶
暢春苑正南門外¶
賜現任與在籍諸臣宴及各省老人飲食俱係年六十¶
五嵗以上者時(臣/)犖率(臣/)子筠扶掖詣¶
官門與宴先有内大臣五公出傳¶
上諭今日之宴¶
皇上意在敬老尊賢所以教宗室阿哥送酒¶
皇上說自¶
<pb:KR4f0035_WYG_025-21a>¶
太祖以來此時成丁者有八百人俱係天潢嫡派你們¶
俱是年髙有徳的不必推辭少頃南書房諸臣復傳¶
上諭各直省老人書稱文王善養老者孟子云七十者¶
非帛不暖非肉不飽帝王之治夫下發政施仁未嘗不¶
以養老尊賢為首務近來士大夫只論做官之賢否移¶
風易俗之效騐所以不暇講究孝弟之本心今日之㑹¶
特出此意若孝弟之念少輕而求移風易俗其所厚者¶
薄而其所薄者厚矣爾等皆是老者比囘鄉井之間各¶
<pb:KR4f0035_WYG_025-21b>¶
曉諭鄰里須先孝弟倘天下皆知孝弟為重此誠移風¶
易俗之本禮樂辭讓之根非淺也昨日甘霖大沛四野¶
霑足朕心大悅爾等勿悞農時速囘本地特諭臣民聞¶
命之下歡聲雷動感頌無已隨有諸王阿哥至宴前云¶
今日¶
皇上總是尊禮髙年所以教我們送酒你們不必再辭¶
我們與你們送酒也沾些夀意隨與諸臣及老人各送¶
酒一杯茶一杯諸臣及老人俱跪領宴畢¶
<pb:KR4f0035_WYG_025-22a>¶
聖駕御門先喚各省老人年八九十以上者約三十人¶
至¶
御榻前各親賜酒一杯次命諸臣八十以上者至¶
御榻前各親賜酒一杯受賜者六人(臣/)犖居第一(臣/)犖¶
奏(臣/)五年不曾瞻覲¶
天顔今見¶
皇上精神倍於從前眞是法天行健萬夀無疆(臣/)托¶
皇上洪福得多活㡬年到九十嵗還來恭祝七十萬夀¶
<pb:KR4f0035_WYG_025-22b>¶
皇上大喜還官隨¶
頒賜諸臣衣帽並傳¶
㫖云這衣服都是阿哥們與朕祝壽的朕不肯獨享今¶
賜與爾等(臣/)犖得秋帽一頂墨色八寳團龍縀綿袍一¶
件石青團龍縀綿褂一件嵌玻瓈魚石硯一方¶
賜畢諸臣公奏¶
皇上萬壽之前天氣那様晴明萬夀以後時雨四郊霑¶
足皆是¶
<pb:KR4f0035_WYG_025-23a>¶
皇上福澤深厚上格天心隨時感應(臣/)等不勝欣躍今¶
䝉¶
皇上賜宴令宗室阿哥送酒已屬非分又䝉¶
親賜御觴賜硯賜衣帽不但(臣/)等感激即(臣/)等祖宗也¶
是頂戴的隨謝¶
恩出是日奉¶
皇上硃筆諭旨宣示大學士温達等為欽奉¶
上諭事二十五日奉¶
<pb:KR4f0035_WYG_025-23b>¶
皇上硃筆諭旨這年老諸大臣内於¶
世祖章皇帝時居官者惟宋犖田種玉而已今年齒老¶
邁雖閒居林下朕覩之不禁軫恤宋犖現在尚書品級¶
在身田種玉著給工部尚書銜俱准給誥封宋犖田種¶
玉著給宫保以示朕不忘耆舊之至意欽此恭惟我¶
皇上篤念舊臣恩禮優渥臣僚銜恩戴徳者五十餘年¶
矣兹以宋犖田種玉係¶
世祖章皇帝舊臣年齒髙邁特沛¶
<pb:KR4f0035_WYG_025-24a>¶
隆恩田種玉家居已乆既還原職復加尚書且均與誥¶
封榮及祖先而又令均加宫保此不特身受者銘佩髙¶
厚即在廷百爾臣工亦皆感激歡忻頌¶
皇上之寵眷耆舊始終不替即予告投閒之人莫不寵¶
錫隆厚誠千古之僅遇史冊所希覯也其作何酌加宫¶
保之處應交與吏部察例具奏可也是日奉¶
旨依議四月初五日内大臣和碩額駙(臣/)尚之隆等滿¶
漢年老文武大小官員謹奏為恭謝¶
<pb:KR4f0035_WYG_025-24b>¶
天恩事欽惟我¶
皇上至仁性植景福天申躋一世于春臺享萬年之寳¶
厯大徳得壽聖言明徵昌後燕天詩篇炳煥兹者躬逢¶
萬夀六十自近畿逺省暨於海澨邊陬扶老攜幼奔趨¶
闕下盈千累萬祝¶
聖瞻¶
天此誠發於愛戴之公心故不覺其歡呼之同願自三¶
月朔日起至二十一日日霽風和塵霾不作¶
<pb:KR4f0035_WYG_025-25a>¶
輦路所經萬姓跪伏焚香填塞道路咸得仰觀¶
芝宇俯愜葵傾䝉¶
皇上賜席數千張自¶
暢春苑至禁城沿途擺設命皇子皇孫百餘人步行看¶
視醉飽¶
天恩普及萌𨽻逮至祝頌事畢二十二二十三兩日甘¶
雨應時淋漓溥徧貽我來牟兆啟豐穰(臣/)等愚昧有以¶
竊窺天意人心上下響應斷㫁乎其不爽者也更䝉¶
<pb:KR4f0035_WYG_025-25b>¶
皇上軫念逺來數萬官民於二十五二十七等日舉行¶
養老之典且使(臣/)等在朝滿漢大小臣僚以至八旗兵¶
丁閒散人等齒及格者皆得與焉¶
皇上御殿令皇子皇孫執爵¶
皇上親賜臣民老者酒又¶
命皇子皇孫執爵傳觴徧行勸侑二十八日又齊集八¶
旗年老婦人於¶
皇太后宫賜宴隆儀渥澤振古稀聞凡兵民男婦人等¶
<pb:KR4f0035_WYG_025-26a>¶
自六十五以上者¶
賜縀匹衣服及銀兩有差又進臣等於内自六十五以¶
上者¶
賜凉煖帽袍褂鞾韈寳硯各有差詩所稱般賚之恩㫖¶
酒之貺衮黼之錫未足為喻也至於舊臣以詿誤落職¶
者咸矜其年老還以原官使完晩節其中大臣逮事¶
世祖章皇帝者宋犖田種玉則復¶
特加宫保以示¶
<pb:KR4f0035_WYG_025-26b>¶
殊恩故事恩詔封廕止於現任¶
特旨休廢之臣亦得破例均沾此皆厯代所未有也¶
皇上手撰諭㫖示天下老人以¶
朝廷優眷之恩實為草野風厲之本俾各歸家教道子¶
孫力行孝弟以篤風化之源以興禮樂之基¶
訓詞深厚(臣/)等跪讀之下莫不悚然動心焉伏念(臣/)等¶
生際¶
清期恭逢¶
<pb:KR4f0035_WYG_025-27a>¶
曠典平昔之所未聞者今日皆得親見千載一時欣幸¶
何極乃共沐¶
恩波光榮逾分感激生愧又未知枯朽之身何以仰酬¶
雨露天施於萬一也(臣/)等不勝歡忻感激之至(臣/)謹合¶
詞奏謝以¶
聞奉¶
㫖覽卿等奏謝知道了該部知道初八日吏部為欽奉¶
上諭事議得原任吏部尚書宋犖加授太子少師田種¶
<pb:KR4f0035_WYG_025-27b>¶
玉今給工部尚書加授太子少傅可也初十日奉¶
㫖宋犖加授太子少師田種玉加授太子少傳十二日赴¶
暢春苑具摺謝¶
恩致仕吏部尚書加三級今䝉¶
恩加授太子少師(臣/)宋犖謹奏為恭謝¶
天恩事兹恭逢¶
皇上六旬大慶(臣/)年八十來京叩祝¶
萬夀䝉¶
<pb:KR4f0035_WYG_025-28a>¶
皇上賜宴又¶
親賜酒一杯並衣帽寳硯等物業已¶
恩出格外又念(臣/)逮事¶
世祖章皇帝特加授太子少師以示寵異¶
聖恩稠疊有加無已㣲(臣/)刻骨銘心惟銜結於生生世¶
世而已為此繕摺恭¶
謝謹具奏¶
聞蘇大人代奏出傳¶
<pb:KR4f0035_WYG_025-28b>¶
旨知道了隨望¶
宫門行三跪九叩頭禮而退二十五日赴¶
暢春苑請¶
安并具摺為子翰林院庶吉士宋筠求授職致仕吏部¶
尚書加三級又加太子少師(臣/)宋犖謹¶
奏(臣/)䝉¶
皇上天髙地厚鴻恩亘古未有雖捐糜頂踵不足以報¶
萬一何敢再有干請致滋罪責但舐犢私情老不知省¶
<pb:KR4f0035_WYG_025-29a>¶
敢仰告¶
君父之前(臣/)長子提督浙江學政(臣/)宋至次子四川布¶
政使(臣/)宋致嫡姪直𨽻守道(臣/)宋起俱䝉¶
皇上破格簡用(臣/)諄復勉勵令至等潔已奉公仰報¶
天恩有少子己丑科三甲進士翰林院庶吉士(臣/)宋筠¶
以(臣/)年在桑榆陳情終養(臣/)衰頽耄齒不識忌諱欲及¶
(臣/)之身見其成立倘得比翰林院編修髙輿蔣漣之例¶
授職檢討晨夕侍奉以慰餘年此(臣/)無厭之求望¶
<pb:KR4f0035_WYG_025-29b>¶
恩施於格外者也冒瀆¶
宸嚴(臣/)可任惶悚待¶
命之至謹具奏¶
聞蘇大人轉奏出傳¶
旨宋筠著授為翰林院檢討隨¶
召見淵鑑齋問對良乆始出䝉¶
賜佩文韻府一部共二十套淵鑑類函一部共二十套¶
上等土木人參一斤髙麗人參一斤蜜餞山查一瓶關東¶
<pb:KR4f0035_WYG_025-30a>¶
白蜜一斤蜜餞郁李一瓶蜜餞北花紅一瓶製黄瓜糖¶
果一瓶蜜餞熱河棃一瓶蜜山查末一瓶乾香瓜片一¶
瓶蜜餞圖衣克特一瓶蜜餞山杜一瓶炙乾細鱗魚十¶
尾炙乾鰉魚條二封鹿肉乾十束乾哈蜜𤓰一盤關東¶
松子一石口外榛子一石隨率子筠望¶
宫門行三跪九叩頭禮謝¶
恩而退五月初十日¶
上巡幸熱河(臣/)於清河送¶
<pb:KR4f0035_WYG_025-30b>¶
駕¶
上望見(臣/)犖命停輦¶
天顔甚霽(臣/)奏此畨恭祝六旬¶
萬夀臣民集¶
輦下者數萬人¶
天恩普被獨(臣/)䝉¶
恩最渥¶
賜宴¶
<pb:KR4f0035_WYG_025-31a>¶
賜衣冠寳硯已屬殊榮而¶
手賜御觴秩晉宫師並給¶
誥命尤為前史所無銘刻心版口不能言至請¶
安之日幼子邀¶
恩授職且¶
賜秘書上藥及魚乾鹿乾哈蜜瓜榛子松子口外蜜餞¶
果品等物¶
頒賜之厚莫與倫比以此思感感當奚似(臣/)歸老畎畝¶
<pb:KR4f0035_WYG_025-31b>¶
歌詠太平晨夕祝頌¶
萬夀無疆¶
聖主恩庇待(臣/)九十仍來叩祝七十¶
萬夀此臣之至願也¶
上云爾如此清健朕專望爾來又云爾必來爾必來隨¶
於¶
輦旁取出箋紙一幅¶
御書御製賜臣七言律詩一首云受祉林泉頥養年世¶
<pb:KR4f0035_WYG_025-32a>¶
家耆徳自天全少時佩劍登三殿乆任蘇臺撫九阡行¶
儉銓衡有令譽拔才籲俊入清篇(臣撫吳日曽以選刻/江左十五子詩進呈)¶
(御/覽)修齡善得人間夀雪作鬚睂興欲仙後䟦云吏部尚¶
書引年致仕宋犖因朕六旬夀慶祝來京事畢五月内¶
囘鄉朕念舊臣特書七言律一首以紀其盛云爾康熈¶
癸巳清和月御筆書(臣/)跪領之次感激涕零九叩謝¶
恩而退伏念(臣/)衰老餘年獲慶¶
聖夀累䝉¶
<pb:KR4f0035_WYG_025-32b>¶
寵錫自慚踰分瀕行復䝉¶
皇上雲章下賚與前此予告¶
賜詩後先輝映(臣/)何人斯獨膺¶
聖眷一至於此惟有寳蔵¶
宸翰俾世世子孫永矢報効而已謹彚為日紀用傳不¶
朽云致仕吏部尚書加三級又加太子少師(臣/)宋犖恭紀¶
　　祖塋祭田碑紀¶
周禮有冢人之官正墓位蹕墓域守墓禁凡祭墓為之¶
<pb:KR4f0035_WYG_025-33a>¶
尸先王縁人情之不忍而萬世之禮文由之以定蓋神¶
依於主體魄蔵於墓厥重惟均仁人孝子固冝竝致其¶
追逺之誠而不容恝也吾家自福山公立祀先㑹而文¶
康公繼之其後廢而復舉舉而復廢率醵錢為牲醴之¶
資而族姓之豐嗇不同故難久行而不替犖雖馳王事¶
於四方未能嵗時伏臘追隨於諸父伯兄仲叔季弟之¶
間掃丘隴而修饋祀然心切切然未嘗不寤寐念之謀¶
所以乆其祭之法蓋莫如祭田之設也按塋田故有百¶
<pb:KR4f0035_WYG_025-33b>¶
畞計其冡墓之所占蓋已過之故犖與弟炘炌已公益¶
之以一頃九畞二分六釐七毫矣而其賦役舊期以服¶
官者承之假使後世盛衰靡常有一日無服官之人則¶
又將奈何此亦不可不籌之於蚤也故今犖又自設守¶
冢田一頃應毎年賦役之外而供牲饌酒醴之費諒無¶
憂矣況其倡之於前必有繼之於後者田益多則祭亦¶
豐而祭之有餘又可以修祠宇之頽贍族人之困濟婚¶
喪之所不能舉祖宗在天之靈庶㡬可以無怨恫乎夫¶
<pb:KR4f0035_WYG_025-34a>¶
犖非敢薄前人之制而更之也變而通焉要不失前人¶
之意焉耳然則繼志述事豈必拘拘循成例乎哉凡厥¶
孫子誰無水源木本之思尚其永念犖志有加無損慎¶
勿將來仍復取之置祖宗而不顧也凡有願入祭田者¶
請次第鐫之左方其卜是田為塋兆者計用一畞買隣¶
近地一畞五分易之不然恐將來墓田多而祭田寡矣¶
此又不可不逺慮云¶
　　文康公¶
<pb:KR4f0035_WYG_025-34b>¶
賜塋祭田碑記¶
事有不可不蚤慮而豫圖者蓋經乆之難期也易不云¶
乎君子作事謀始始之不謀而欲終之無弊顧可得乎¶
哉犖幸嗣守先文康公之遺緒而沐其餘澤入侍明光¶
出領方面一門皆清華之選而子輩又循循守禮法無¶
蕩陵之習一再傳之家聲知不遽墜也雖然後世烏可¶
永保哉毎見故家之子孫有不肖者析田爭産輒至于¶
祖宗蔵體魄一席之地而亦裂之其墓頭之一草一木¶
<pb:KR4f0035_WYG_025-35a>¶
亦皆人人有分可以斬而取也及夫秋霜春露則若敖¶
氏之鬼餒而弗恤焉嗚呼尚忍言哉犖家幸席舊業莊¶
敏公福山公之家法未替文康公之教澤猶新感時物¶
而興孝思登隴畝而䖍妥侑固弗之敢斁矣即墓田隧¶
道之賦役固無慮有不供應者然而終非經乆之謀也¶
除墓田舊有一頃七十九畞六分五釐五毫之外犖復¶
設祭田一頃供徭役之餘可以辦烝甞之獻也從此子¶
孫世世承之無得割為己有以取不孝之罪而嵗時之¶
<pb:KR4f0035_WYG_025-35b>¶
享祀永為典型敢曰犖謀始之功哉實文康公之福佑¶
逺矣¶
　　宋氏先賢祠祭田記¶
先王制禮自諸侯以降凡卿大夫士皆得立廟以祭其¶
祖考皆有采田以共犧賦籩豆尊罍鉶鼎俎篚之數其¶
無廟而祭于寢者惟庶人故戴記曰圭田無征疏曰圭¶
潔白也言卿大夫徳行潔白而後可以承祭也又曰大¶
夫士宗廟之祭有田則祭無田則薦禮書曰祭必卜日¶
<pb:KR4f0035_WYG_025-36a>¶
而薦不擇日祭有尸而薦無尸不出神主奠而不祭是¶
也周之盛時卿大夫能力於田事以奉祭祀而雅詩咏¶
歌之故其詩曰楚楚者茨言抽其棘自昔何為我藝黍¶
稷又曰我倉既盈我庾維億以為酒食以享以祀言農¶
之去草芟除藴崇之而百穀以茂則可以寘之倉廪以¶
供祭祀也其卒章曰子子孫孫勿替引之言子孫守此¶
圭田世奉享祀長行而勿替也遭秦滅典井賦采田之¶
法既廢又一切尊君抑臣臣下無營宗廟者魏晉而後¶
<pb:KR4f0035_WYG_025-36b>¶
漸復廟制至唐宋乃著為令五品以上通得立廟然間¶
考前史唐侍中王珪以不營私廟為法司所糾宋文潞¶
公奏立廟河南而未知築構之式則知唐世王珪而外¶
不立廟者鮮宋世潞公而外立廟者盖未有也豈非承¶
五代蕩析之餘禮頽教弛而士大夫相沿為陋簡與南¶
渡後多有建家廟賜祭器然出於大臣之濫恩武臣之請¶
乞無足取者明制闕略品官不立家廟修㑹典者僅以¶
朱子祠堂禮當之而祠堂之立於家者又多不備雖貴¶
<pb:KR4f0035_WYG_025-37a>¶
極人臣而禰食於寢下儕氓庻而今世俗所為宗祀則¶
又徃往聚族合主於一堂之中冗雜蹖駮不應古禮嗟¶
乎先王制禮吉凶鄉射賔燕之儀文今皆廢逸而扵人¶
治之隆所謂莫大于祭祀莫重于食享者而亦聴其苟¶
簡如是可慨也哉予常以謂士大夫廟祭之制雖令甲¶
所未該而亦非令甲之所禁特未有舉行之者耳迨宦¶
逰大江東西見當世名卿鉅公崛起始受爵者身雖不¶
及立廟而其子孫往往為置祠寘祭田世世不祧視始¶
<pb:KR4f0035_WYG_025-37b>¶
祖予乃慨然歎息以為是得先王禮意不可以非古禮¶
而訾之也吾商丘宋氏之先始開之者為莊敏公畜而¶
未究厥施者為王父福山公繼而大之則顯考文康公¶
顧未有特祠文康公常欲成之致政歸未期遽棄賔客¶
志不克就自惟犖不肖徳薄能鮮以文康公䕃竊禄四¶
十年遭逢¶
聖天子知遇之隆握節千里秩三品微前人休庇曷致¶
是今年春乃率猶子起壆超壔捐公宅一區新之為祠¶
<pb:KR4f0035_WYG_025-38a>¶
謹按莊敏公於文康公為從祖祖父祠建于犖而首祀¶
莊敏公不忘始也次福山公次文康公成先志也祠必¶
有祭乃捐田百畞為祭田遣次子至自江南歸經紀其¶
事既成顔曰宋氏先賢祠而告于族之人曰凡吾宋氏¶
子孫有立身居官無愧三公者乃附主於祠不則無論¶
宗子支庶皆祭于寢毋或干也祠之祭吾子孫世世恪¶
守宗子主之介子助之凡牲牢酒醴黍稷之共於田乎¶
是資後人苟能斥而大之至千畞或數百畞則以其餘¶
<pb:KR4f0035_WYG_025-38b>¶
贍族人之婚喪如范文正公遺意則犖有志焉而力未¶
逮者也其能無望後之人也夫建祠月日既具載牲碑¶
祭田畞數坐址則勒于記石之隂俾後有考¶
　　重建三報祠碑記¶
大河南北俱有三報祠祠宋孝肅包公明忠介海公及¶
先伯曾祖莊敏公夫三公生不必同方任不必同時而¶
同俎豆于一堂者何哉昔賢有云為天下國家惟剛者¶
能守其法亦惟公者能以剛服天下公而剛若三公者¶
<pb:KR4f0035_WYG_025-39a>¶
其盡之矣以犖觀孝肅事宋仁宗朝廷清明而危言讜¶
論猶日聞於上開封之政貴戚斂手不敢為非忠介與¶
先莊敏當明世穆神三宗之世忠介諌齋醮封事其言¶
皆敵以下所不能堪者出撫三吳力鋤豪族以恵小民¶
先莊敏筮仕之始即不肯迎合上官意㫖洊厯中外弊¶
絶風清晩年秉銓尤以直道自任此俱剛者之效也而¶
其心實以至公出之孝肅惟本于至公故禀峭直之性¶
而不尚苛察能使見者自生畏憚忠介惟本于至公故¶
<pb:KR4f0035_WYG_025-39b>¶
遇世宗之暴而不以盡言受戮嚴霜烈日所至輒為小¶
人所不便而亦不能誣其行先莊敏惟本于至公故強¶
忮如江陵模稜如茂苑前後俱所不悦而生平大節卒¶
歸於不磷不緇然則剛以御其公公以養其剛雖古之¶
聰明正直而壹而為神者其孰加於此乎今天下淫祀¶
繁興而吾鄉所報事者獨在三公焉蓋孝肅昔尹開封¶
於歸徳為鄰壤而忠介與先莊敏服官南北均為海内¶
所稱服因聚而事之一堂之上春秋歆薦凛凛焉若肸¶
<pb:KR4f0035_WYG_025-40a>¶
蠁之臨其上而愾然有當於心吾知柔荏者感之其必¶
剛偏私者感之其必公矣祠舊占關城東北隅地最荒¶
僻又以典守無人日就傾圮犖致政歸即肅謁于庭覩¶
廟貌之將頽而懼其無以矜式乎鄉邦也乃率族人相¶
地西城醵貲庀材中起屋三楹以奉三公神像旁列廂¶
廊用蔵祭器祠之後别為宇招僧居之且買地若干畞¶
以供饘粥俾可守而不廢鳴呼宋明以來爵位之崇髙¶
聲施之赫奕與三公並而湮沒不傳者多矣而三公獨¶
<pb:KR4f0035_WYG_025-40b>¶
以其剛與公之名閱千百年而不朽是故剛者天地之¶
正氣而公者古今之常理也凡吾族人久服習乎莊敏¶
公之遺訓而又當由莊敏公以尚論孝肅忠介兩公而¶
今而後仕宦則恥為贓吏立朝則羞為婦人焄蒿悽愴¶
人人知有所砥礪庶㡬於報事之義無憾若謂楹礎既¶
新徒以侈祈賽而希福利則非犖所為重建此祠乏意¶
也夫¶
　西陂類稿巻二十五¶
