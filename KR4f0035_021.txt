# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:39.100194
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷二十一
<pb:KR4f0035_WYG_021-1a>¶
欽定四庫全書¶
　西陂類稿卷二十一¶
　　　　　　　　　　　　吏部尚書宋犖撰¶
　樂春園詩¶
　　恭和¶
御製賜(臣/)犖予告還里詩四首(有序/)¶
　　(臣/)犖樗櫟庸材謬膺¶
皇上特逹之知¶
<pb:KR4f0035_WYG_021-1b>¶
隆恩渥典備極殊榮兹緣衰老乞身荷蒙¶
予告重以¶
聖製寵行嘉奬踰分曠古所無詭誦之餘益滋感愧不¶
　　揣愚昧依韻恭和四首俾世世子孫不忘報稱於¶
　　萬一云¶
先皇知遇早曽奉屬車塵久忝封疆寄今慚藻鑑真農¶
歌安晩節¶
聖製寵微臣魚鳥西陂在同逰浩蕩春¶
<pb:KR4f0035_WYG_021-2a>¶
寳氣光騰篋龍媒步絶塵(賜砥石硯玻璃諸器/御乘名馬烏獬豸)便蕃中¶
使畀眷顧¶
聖懐真遇已超前代¶
恩還感衆臣¶
玉音傳問答(宋胡宗簡有/玉音問答)一日足千春¶
輕舟遊上苑過雨淨纖塵亭榭沿流啓林巒入畫真晝¶
長重¶
賜饌病差¶
<pb:KR4f0035_WYG_021-2b>¶
敕扶臣明發清河送心依塞外春¶
煙水蒙¶
君賜綸竿謝世塵藤隂風月渺花嶼笑談真圖畫傳高¶
手(禹鴻臚之/鼎作圖)耆英聚老臣(謂同郡李少/司空元振)耄期乘獬豸載¶
祝萬年春(犖奏八皇上六十聖壽/臣年  十當来稱賀)¶
　　題史蕉飲黄門春泉洗藥圗¶
春風長藥苗乍喜新雨足青黄界小圃參苓雜杞菊詩¶
人每善病藥裏香可掬經巻伴繩牀爐煙霏疎竹因病¶
<pb:KR4f0035_WYG_021-3a>¶
輙得閒清詩盈巻軸蕭晨入春山長鑱掘黄獨靈根出¶
紫泥和露半囊束歸来呼奚童澗泉一為沐髣髴天台¶
還回首迷巖谷高蹤寄霞表相㸔鬢長緑¶
　　寄竹垞檢討¶
淼淼鴛鴦湖中有陶朱里相傳此泛舟高風杳難擬勝¶
朝相國孫厥推朱翁子學贍不求名浮華視敝屣少壯¶
稱布衣居然天下士中嵗應徴軺詞苑詔修史君才兼¶
三長大手罕其比供奉直¶
<pb:KR4f0035_WYG_021-3b>¶
内廷文如繡鞶美如何掉首歸魏舒聘不起著書幾等¶
身今齊尚父齒定交憶京洛唱酬附賀李平江歡聚頻¶
燕寢香凝几一别来輭塵相思在中沚我亦甫抽簪西¶
陂耽煙水扁舟欲訪君登堂酌清醴二老亦風流耆英¶
㑹方始¶
　　題微峰姪滄浪挍書圗二首¶
御書藉爾挍讐精野水孤亭一巻横霜縑貌出翛然態¶
也似王維冩伏生¶
<pb:KR4f0035_WYG_021-4a>¶
進書輦下便圗歸共我西陂訪舊磯清詩攜得牛腰巻¶
不許緇塵化素衣¶
　　初至西陂寄長安諸子用東坡松風亭韻¶
有脚不踏淥波村清境往往縈夢魂今年得請返舊隱¶
煙水頓洗雙眸昏堂開魚麥宛世外略彴近接樂春園¶
(御製詩有當樂故/鄉春句敬以名園)穿花時見孤鶴舞倚石偶把殘書温¶
空亭林月散清影祇疑海上升朝暾孤篁行藥遵野岸¶
扁舟吹笛歸衡門故人天末幾悵望得句難共傖父言¶
<pb:KR4f0035_WYG_021-4b>¶
滄浪琴僧(澄/照)期過我西陂春(家釀/名)熟開芳尊¶
　　冬秀堂偶述¶
我家微子裔宋中聚族處高曽並隱淪老屋庇風雨後¶
来遞修葺稍稍添廊廡先子致政歸人比謝公墅樓隂¶
側壘石巉巖起庭户當年手植松根下無寸土盤孥逼¶
層霄㸃綴紅榴嫵迄今六十年見者舌為吐傍有曽祖¶
遺婆娑羊棗樹望去咫尺間似欲相爾汝近啓冬秀堂¶
陶公句有取峩峩午亭筆鳯鸞勢軒舞我老賦遂初偃¶
<pb:KR4f0035_WYG_021-5a>¶
僂守舊矩¶
聖人賜西陂盛事高千古樂春過盤洲幽亭峙風渚實¶
以張¶
君賜匪敢越祖武幾日春風来杏花綻孤嶼九老緬高¶
㑹我將繼而舉¶
　　雪橋弔郢子道人¶
雪橋風物劇清幽四紀重来弔貫休䓿萏香消誰泛艇¶
櫻桃園廢自鳴鳩閒尋舊迹林間少追寫遺詩壁上留¶
<pb:KR4f0035_WYG_021-5b>¶
垂白不堪斜照裏一聲鄰笛送悠悠¶
　　(附/)步前韻　　　　　　　　　　　韋金¶
　西陂西去梵宫幽瓶拂曾經住恵休幾處霜風吟落¶
　木無邊秋水泛王鳩橋頭茅屋誰重葺篋裏新詩我¶
　獨留開士城南飛錫至依然鐘鼔聽悠悠(時約僧月/溪住此)¶
　　早春喜滄浪僧澄照逺道見訪適鄉僧月溪亦至¶
　　口占以贈用孫韋金韻三首¶
玉蘭千樹雜紅梅領略春光第一迴牡丹曾約滄浪衲¶
<pb:KR4f0035_WYG_021-6a>¶
不道先期得得来¶
曲徑深林取次探西陂也復似江南空亭怪底雲煙起¶
畫巻同披海嶽菴¶
大事恒從方外期高人接迹慰遐思清琴狂草移情處¶
正是朝衫乍脫時(澄照善琴月/溪善草書)¶
　　(附/)原詩　　　　　　　　　　　　韋金¶
　連宵風雨綻寒梅索笑巡檐日幾迴正是春深花事¶
　好柴門剝啄穎師来¶
<pb:KR4f0035_WYG_021-6b>¶
　曲崦幽溪且共探還招老衲宋城南(謂月/溪)西陂韻事¶
　由来勝舍外新添二妙菴¶
　與爾茶瓜有舊期三年不見繋人思數聲秋嘯(琴/名)重¶
　彈罷夢到滄浪月上時¶
　　上已邀諸子遊樂春園¶
令節催遊興芳郊過雨辰千林花競發萬象氣皆新傍¶
水開園好歸田荷¶
寵頻¶
<pb:KR4f0035_WYG_021-7a>¶
御書驚父老¶
賜果帶松筠豈獨安衰質還依聚故人風騷推作手(謂/周)¶
(漢/荀)甁拂接閒身(澄照月溪/二上人)碧蘚欣迎步幽蘭許共紉清¶
隂牆柏送紅溼海棠勻梅落疑留雪芹香當煮蓴樹根¶
纔命酒河上又垂綸楊栁縈波靣櫻桃㸃磵脣待摇烏¶
榜去長與白鷗親老境惟瀟灑高歌異隱淪載賡¶
聖人句真樂故鄉春¶
　　(附/)前題次經一韻　　　　　　　周龍藻¶
<pb:KR4f0035_WYG_021-7b>¶
　春遊剛過半令節又重三繞郭田凝緑當門水積藍¶
　芳菲須遍采景物得深探花藥初分徑琴書合共龕¶
　平疇欣四達孤嶼喜中含樹擁蒼髯立藤抽短髪鬖¶
　晴煙渾似燒川氣忽如嵐淅淅聲藏塢霏霏影照潭¶
　御風君正健坐雨我還諳好事傾江左名園勝洛南¶
　賞竒開芰閣遇隙結茅菴每送閒鷗浴頻来小燕喃¶
　清談方外洽逸興座閒耽叔夜居非鍛淵明轝是藍¶
　解衣浮舴艋岸幘逐驔驂試待千林曉依然萬象涵¶
<pb:KR4f0035_WYG_021-8a>¶
　軒昂隨老鶴束縳解枯蠶喚起歌鶯脆扶行舞栁毿¶
　遨頭猶可續婪尾肯辭酣只有新詩警牽吟轉自慙¶
　　　前題同漢荀作(歸途/遇雨)　　　　　　韋金¶
　花事九分九令辰三月三隴田相錯綠天宇乍垂藍¶
　古意追修禊芳園得共探踏莎循僻逕聞鶴坐幽龕¶
　木筆芽初迸海棠蕊半含龍頭槐攫搏鳯尾竹䰐鬖¶
　松老盤青蓋山低挹碧嵐展茵臨月榭浮斚對花潭¶
　名畫騷人讀清琴衲子諳曲終過(平/)舍北地勝媲江¶
<pb:KR4f0035_WYG_021-8b>¶
　南桃李開千樹汀洲峙一菴繞村鶯睍睆掠水燕呢¶
　喃鰕菜從人覓漁樵素性耽麥荒翁荷插桑嫩婦攜¶
　籃落日才搖艇言歸又駕驂歘然雲靉靅遙看雨泓¶
　涵氣暗投林鳥聲清食葉蠶馬行泥活活烟罩栁毿¶
　毿愁溼春衫冷衝風逸興酣高吟酬倡句屬和自懐¶
　慙¶
　　邨居即事(時聞筠兒/南宫捷音)¶
祓除纔過麥藏鵶投老邨居興倍加縛就小橋通竹圃¶
<pb:KR4f0035_WYG_021-9a>¶
搭成高架待籐花疏籬偶趁飛飛蝶逺水時聞閣閣蛙¶
吉語忽從天上至正當倚杖路三义¶
　　(附/)次前韻　　　　　　　　　　　龍藻¶
　淥波邨畔噪林鵶此日先生樂事加老去可容閒種¶
　菜春来又報早看花翩翩舞對迎風燕唯唯聲催過¶
　雨蛙傳示新詩教屬和不嫌才盡手空义¶
　　步前韻二首　　　　　　　　　　韋金¶
　幾日孤邨噪乳鵶平林接葉暗交加清泉白石成幽¶
<pb:KR4f0035_WYG_021-9b>¶
　圃野杏山桃帶晩花竹塢隂深方聴雨漁歌聲斷更¶
　聞蛙惜春無計春歸去徙倚空亭手八义¶
　疎林落日亂棲鵶詩思閒憑景物加隴上新苗翻碧¶
　葉籬根野菜綴黄花塵難到處聊馴鶴雨欲来時早¶
　聴蛙舴艋輕搖垂栁岸一灣春水響魚义¶
　　折得西陂新發牡丹一枝付孫韋金戯成二絶句¶
異種天香出畫闌嘉名特賜紫羅幱(明進士初/第服此)折来笑¶
向龍孫道好把花枝子細看¶
<pb:KR4f0035_WYG_021-10a>¶
汝叔春風得意時人言瑞應此芳姿無多日月三年後¶
又見西陂挺一枝¶
　　(附/)和前題　　　　　　　　　　　龍藻¶
　春到雕欄萬錦姸新看賜紫更超然亭亭秀骨鍾来¶
　獨不是東皇雨露偏¶
　盈庭根幹費栽培凝豔還應次第開却指一叢香雪¶
　在白衣也傍紫衣来¶
　　　步前韻　　　　　　　　　　　韋金¶
<pb:KR4f0035_WYG_021-10b>¶
　帶露迎風壓曲闌紫英端不譲羅幱青衫未脫花饒¶
　笑且向枝頭盡意看¶
　淡白香紅各有時誰從空谷挹瑰姿須知此地滋培¶
　久才逐春風放一枝¶
　　春杪苦雨憶長安故人二首¶
坐向雕欄畔天香衣袂侵千邨將刈麥三月忽愁霖邱¶
壑蒙¶
恩日晨昏望嵗心且同方外客閉户弄清琴¶
<pb:KR4f0035_WYG_021-11a>¶
憶昔淹京國英遊載酒頻飛騰當¶
聖代(謂湘沚日容壇長禮/執侯赤靜山諸子)遲暮有佳人(謂俠君寳崖于/宫陛交峙公諸)¶
(子/)贈别還留句相思又送春西陂煙水遍佇立向通津¶
　　雨中書事寄漢荀用東坡除夜贈段屯田韻¶
近郊千頃麥揚花迨將半老農顧之喜庶免去年歎説¶
餠行有日摘穂堪把玩何期連旬雨溼雲不肯散村居¶
似乘船朝夕鷗鳥伴移牀避屋漏自暮遂達旦殘書未¶
及整瓶花落滿案出門望四野芃芃盡凌亂欲向叢祠¶
<pb:KR4f0035_WYG_021-11b>¶
禱試取清泉盥呼童疏積水操鍤戒勿緩衝泥釣叟来¶
栁枝將魚貫念我逼耄期頗自振慵懦蔬圃獨荷鋤竹¶
爐每熾炭(元恵山僧性海常製/竹茶爐題咏最多)此日懐鬱鬱搔頭坐空¶
舘可憐婪尾花含愁待晴暖五字走筆成聊博詩翁粲¶
　　(附/)次前韻　　　　　　　　　　　龍藻¶
　入夏甫十日愁霖驚過半階頭滴不休客子自生歎¶
　青綠遍郊原秀色繁可玩歘遭狼藉餘低昂各分散¶
　出門泥活活獨與形影伴頗如江鄉惡梅雨迷昏旦¶
<pb:KR4f0035_WYG_021-12a>¶
　擁書無好懐枯坐守几案街衢濁波連勢欲一葉亂¶
　溼薪朝不燃頻就簷溜盥排悶强裁詩頿斷思苦索¶
　朅来大篇寄纍纍珠在貫朗吟到百回頓覺起疲懦¶
　隂陽一氣摶造化同爐炭盡埽障翳空旭日照亭館¶
　豈惟麥浪輕倂遣花房煖喜晴句再賡笑語風前粲¶
　　　喜晴步前韻　　　　　　　　　韋金¶
　千邨麥齊腰四月行將半積隂不放晴頻為苦雨歎¶
　凌晨耳目清霽景真耐玩杲杲朝曦升霏霏宿霧散¶
<pb:KR4f0035_WYG_021-12b>¶
　攤書坐南軒論文欣有伴雅志薄高雲無勞悲獨旦¶
　搖牕竹幾竿扶疏影傍案舞簷紫燕低穿叢黄蝶亂¶
　新茶呼童焙苦筍手自盥殘雲歸去疾微風吹来緩¶
　櫻顆熟堪摘荷珠擎可貫上客賦初成(謂漢荀/先生)雄詞¶
　振衰懦載聽穎師琴(謂澄照/上人)置腸無冰炭還擬過西¶
　陂綠野開池館晴煙汀樹明戲魚野岸暖天光入滄¶
　浪長歌白石粲¶
　　喜晴用東坡安國寺尋春韻¶
<pb:KR4f0035_WYG_021-13a>¶
送雨一月来東風大麥臥地小麥同西陂樹色抺濃綠¶
薄寒不放櫻桃紅春雨如油記農諺霪霖驚倒白髪翁¶
轉眼積隂忽一掃黄鸝曬翅斜陽中却向柴門望邨外¶
穗起依然似煙海芰梁新漲圎荷生想見風裳與水珮¶
何来盲婦劇可憐沿門唱曲横索錢但願一晴二十日¶
黄雲堆隴田歌發¶
　　(附/)次前韻　　　　　　　　　　　龍藻¶
　竹雞啼雨兼啼風舍南舍北泥淖同小園獨坐情緒¶
<pb:KR4f0035_WYG_021-13b>¶
　惡架有肥綠無繁紅何况麥畦連穗倒飯羅愁絶嫗¶
　與翁尚書精禱隂沴屏銅鉦正掛天當中便覺歡聲¶
　充野外目送波光浮兩海(土人呼城壕/為内外海子)么荷蓋小蒲¶
　葉長折来不減湘靈珮書生習氣還堪憐賀晴快飲¶
　傾囊錢酒半霏霏花弄日一叢香剩薔薇發¶
　　送澄照上人歸滄浪¶
雪壓梅花扣我扉風翻紅藥送將歸江天浩渺看飛錫¶
水竹蕭閒待步碕月下無弦憑撫弄秋来有約寄芳菲¶
<pb:KR4f0035_WYG_021-14a>¶
(約送牡丹/於滄浪亭)滄浪故老如相問放鴨西陂趣不稀¶
　　(附/)次前韻　　　　　　　　　　　龍藻¶
　鄉語初聞喜款扉不堪襆被又言歸淹留西郭風搖¶
　麥想像南園水沒碕太古音傳終漠漠將離花發正¶
　菲菲與君同作遊梁客百日過從尚覺稀¶
　　　步前韻　　　　　　　　　　　韋金¶
　避地西坡正掩扉高人何事忽懐歸筆牀料理兼茶¶
　竈魚扈招尋又蟹碕来看梅林紛綽約去當婪尾鬭¶
<pb:KR4f0035_WYG_021-14b>¶
　芳菲凉秋景物還相報萬恨南翔鴈足稀¶
　　對月和孫韋金次王半山題白雪樓韻¶
聽風聽雨連三春見月恒同見日少海棠花下記持觴¶
曾覩娟娟一睂小閒園新霽月乍盈此際何分夜與曉¶
萬籟無聲惟蛙聲雖有此聲不覺擾欄花逕竹影婆娑¶
百尺髯翁獨矯矯二更欲盡三更来時見飛星驚宿鳥¶
美哉明月如佳人光彩四溢霄漢表步檐高詠老瞞詩¶
烏鵲南飛樹三繞¶
<pb:KR4f0035_WYG_021-15a>¶
　　(附/)原詩　　　　　　　　　　　　韋金¶
　入夏幾曽值晴時愁霖日多見月少雨餘乍吐分外¶
　明半規當空詎嫌小恍似千里故人来良宵坐對直¶
　迨曉天色如水露華濃萬籟聲清絶撞擾龍鱗老松¶
　聳榦高疏影落地驚夭矯凉波澹澹輕風生流光照¶
　見安巢鳥可惜孤鶴不成眠身依藩籬心霞表引吭¶
　忽逞聞天聲今夜月明無雲繞¶
　　樂春園㸔芍藥用孫韋金韻¶
<pb:KR4f0035_WYG_021-15b>¶
一春花事繫清夢日日邀賓設飛鞚天香已過来狂香¶
繭栗幾枝芳意動漫將盛事説揚州溱洧已入詩人諷¶
鸎粟粗俗祇堪奴木香瑣細難為共騈紅儷白殿青陽¶
亞字欄邊任披弄憶昔六子啓吟社(雪園/六子)竹圃叢深露¶
華重甁罌滿插蒸雲霞清嘯從人詫鸞鳯後来南國久¶
勾留闊絶花香及鳥哢玩芳偶讌小滄浪好事呉人傳¶
說衆豐臺前嵗探繁葩頗與吾鄉相伯仲綵旄絳節晴¶
旭臨錦帳芳畦殊色送故相一亭號最幽(王文靖/别業)解衣¶
<pb:KR4f0035_WYG_021-16a>¶
槐下偕賓從樂春此日得遂初櫻笋經時足清供藉草¶
盃將花相酹(芍藥號/花相)翻階句聽龍孫誦上客賦手嫓王¶
筠我老花前氣豪縱人言八十如四十懐抱翛然掃憁¶
恫前月花發紫羅幱(牡丹異種/余為命名)既醉猶嫌飲未痛㑹看¶
婪尾作狡獪異種又出西陂宋¶
　　(附/)次經一韻　　　　　　　　　　龍藻¶
　春歸怕作繁華夢猶為尋花頻躡鞚高亭彌望萬枝¶
　懸枝枝逞態疑飛動此花昔先牡丹出折贈曾聞鄭¶
<pb:KR4f0035_WYG_021-16b>¶
　風諷爾来變格日争新培壅須臾紅白共開遲不肯¶
　嫁東君恰留婪尾滋嘲弄連朝積雨未飄零溼處微¶
　看香霧重從頭一一譜佳名玉壺冰與丹山鳯紛綸¶
　蜂蝶止還飛雜以黄鸝數聲哢天公嵗嵗蓄精英吐¶
　遍竒蘤欲驚衆當初若並牡丹開三逕何妨呼二仲¶
　却憂相妒到尹邢特教次第芳菲送其餘桃李盡凡¶
　姿僅足先驅充侍從尋常園官致數叢膽瓶斜插成¶
　清供憑欄反覆悟天機有似莊生輕洛誦肌膚冰雪¶
<pb:KR4f0035_WYG_021-17a>¶
　服綺羅眼光獨向花梢縱君詩首唱邀我吟轉因惡¶
　韻懐憁恫和就甘受鄒陽罰一飲三升未嫌痛廣陵¶
　東武故事存今段固宜高北宋¶
　　　原詩　　　　　　　　　　　　韋金¶
　喚起一聲破曉夢西郊看花爭飛鞚到門先聞撲鼻¶
　香婪尾春好迎風動當階翻出元暉詩溱洧渙渙迴¶
　環諷十畞灼爍高下分一叢低亞紅白共小如盤盂¶
　大如斗逞竒鬭麗待玩弄夜来風狂折幾枝低頭不¶
<pb:KR4f0035_WYG_021-17b>¶
　起含露重翠葉參差紅蕊垂阿譙倒掛綠么鳯蜂鬚¶
　蝶粉都有情燕翦鶯簧不停哢寒梅高調真賞稀濃¶
　桃俗韻悦者衆按譜等量誰為儔牡丹丰姿宛伯仲¶
　憶昔大父鎮呉閶數本逺從洛下送種向含清小亭¶
　中開時雜遝攜賓從樹根展席看不足朱櫻紫筍行¶
　廚供紀事各擬奏新篇好句至今能暗誦雲散風流¶
　渺難期嗟余對花空陶縱狂香浩態又一時感昔撫¶
　今意憁恫眼前且傾酒如渑文字之飲寧辭痛邀我¶
<pb:KR4f0035_WYG_021-18a>¶
　當歌濓溪生花邊醉倒呼小宋¶
　　賦芍藥罷再成三絶句¶
將離賦罷思如泉援筆還成七字篇髣髴放翁居蜀日¶
一春常發海棠顛(見放翁花時/遊諸家園作)¶
豐臺春晩競繁華吟向芳叢興倍加漁洋句子吾能記¶
十里徐熙落墨花¶
東豐(豐臺有東/西二處)前嵗憶題詩寄語園丁歸有期今日共¶
知詩是讖戴花飲酒樂雍熙¶
<pb:KR4f0035_WYG_021-18b>¶
　　(附/)步前韻　　　　　　　　　　　韋金¶
　自憐結習在林泉量雨占晴賦幾篇此日將離花正¶
　好何妨醉後語尤顛¶
　膩白殷紅帶露華繞欄三匝興偏加己公南去應傳¶
　遍乍見連雲芍藥花(時澄照將/歸滄浪)¶
　朝来續得鄭風詩獨對芳叢愜素期題就嘉名待圗¶
　譜却無好手似徐熙¶
　　西陂詩四首¶
<pb:KR4f0035_WYG_021-19a>¶
粤余仕¶
皇朝四紀霑¶
殊恩雲陛雖洊致心惟在衡門持節潞亭日常懐淥波¶
村西陂擬結構全家就潺湲繪圗邀客賦南望歸思繁¶
轉瞬三十載今始来邱園徜徉煙水中激流兼植援憶¶
昔金山寺遊眺侍¶
至尊西陂乞¶
御書龍鸞拜騰鶱嗣頒魚麥堂䇿勵及兒孫釣家易舊¶
<pb:KR4f0035_WYG_021-19b>¶
額¶
宸畫懸朝暾堂開遂夙願愉悦送晨昏爰啓榮光樓照¶
燭遍中原唐宋兩賜湖(謂鑑湖/石湖)盛事史册存優渥似此¶
無鏤刻詎能諼聊寫下里詞庶共農父言¶
逕轉地幽僻有堂曰緯蕭亢爽秀而野頗足安漁樵廊¶
虚備曲折山小具嶕嶢吟窩(齋/名)美䕃周玉叢(萬玉叢/軒名)清¶
響飄欄花紛㸃綴洋茶帶鐵蕉架上千巻書嵗月藉以¶
消雲煙時過眼懐抱何翛翛琴僧授指法溪友共酒瓢¶
<pb:KR4f0035_WYG_021-20a>¶
知交遍海内閭里乃寥寥南北兩詩老(竹垞/阮亭)悵望不可¶
招兒孫半仕籍幼子亦扶搖書来擬歸養云已理征軺¶
家聲日以振所重非金貂且同遺腹孫酬倡得逍遥¶
聖製寵歸老¶
異數高千古篇中樂春字園名臣敬取一杖度溪橋十¶
畞入芳塢芒山積翠分喬木清隂聚羅羅馬纓花勢與¶
海棠伍節序屆南訛俯仰不知暑犖确行逕微叢薄香¶
氣吐和松菴夙構賜果亭近補婆娑引蔓長何日摘馬¶
<pb:KR4f0035_WYG_021-20b>¶
乳練雀往来飛雌雄相媚娬杏照(亭/名)故人書(午亭/公)老筆¶
劇掀舞天香䕶異種婪尾出新譜竹搖千尺煙松活三¶
月雨未同玉版叅已快淵明撫平泉世所豔盤洲吾獨¶
許散髪步迴堤魚兒靜堪數惟有望¶
闕心不以雲山阻¶
梁苑三百里此亦苑中地勝蹟總消沉荒煙但委積幾¶
處流水存遥波盪晴吹浩浩清冷池咫尺西陂㑹想當¶
鄒枚後高李起而繼登臨藻思壯歌聲振湍瀨太白賦¶
<pb:KR4f0035_WYG_021-21a>¶
鳴臯酒酣發長嘅風騷供鞭撻小儒三舍退其時三尺¶
雪盡入公胸次迄今明月洲斯人呼或出有梁(芰/梁)跨岸¶
觜有亭(放鴨/亭)矗波際荷花紅黏天長此送馣馤網魚鼔¶
輕船時向栁隂繋或乘烏獬豸沙路信所致非同亷將¶
軍尚懐復用意只待八十時攬轡去謁¶
帝¶
　　長安午日諸同人集兒至筠融舟寓齋用余邨居¶
　　卽事雪橋弔郢子二詩韻見寄仍依韻答之¶
<pb:KR4f0035_WYG_021-21b>¶
經年不復聽宮鴉曉起南榮野趣加滿院苔痕行竹逕¶
繞邨香氣送荷花雲霄喜接篇篇玉鼔吹初停處處蛙¶
寢食少陵詩味裏無須冰柱説劉义¶
舊雨情深句最幽傳来逺道慰歸休共言老去清如鶴¶
自笑生平拙是鳩蒲酒未同林際飲驪珠長向篋中留¶
相思竚立荒陂上嵗月空憐逝浸悠¶
　　(附/)原詩　　　　　　　　　　　　　沅¶
　午簷晴霽散風鴉節近天中景物加半盞香醪沉艾¶
<pb:KR4f0035_WYG_021-22a>¶
　葉一株高栁當榴花軟塵怕逐天街馬幽夢時聽水¶
　閣蛙此際西陂無那好只思踏浪舞魚义¶
　樂春園後景清幽巖畔孫登嘯不休小圃偶尋風蛺¶
　蝶空庭閒聽雨班鳩龍鱗肯向松閒老鴻爪曾看雪¶
　上留(戊子夏留宿/西陂三日)問訊前時烏獬廌青沙白水意悠¶
　悠¶
　　　　　　　　　　　　　　　　　陳琰¶
　霽色微凉散曉鴉舫齋綠樹影交加故園新笋將成¶
<pb:KR4f0035_WYG_021-22b>¶
　竹此地戎葵小著花清濁祗應憑酌酒公私底用問鳴¶
　蛙輞川正憶東菑樂恰好簾前拄畫义(時懸陸包山/畫輞川積雨)¶
　(詩小/景)¶
　西陂泉石夏来幽居士偏宜署四休訪道有時冠製¶
　鶡看山随意杖扶鳩滄浪僧到琴重撫(先是公見寄/喜滄浪僧過)¶
　(訪詩/巻)雪苑人過酒可留自倡水僊浮一葉荷香月白¶
　夢悠悠¶
　　　　　　　　　　　　　　　　　元釪¶
<pb:KR4f0035_WYG_021-23a>¶
　曉樹分飛紺色鴉小堂名飲興偏加杯浮平老三年¶
　艾(党竹溪五日詩三嵗已無/平老艾一杯聊作辟兵符)座有科名一樹花(石榴/一名)¶
　(科名花謂/蘭揮吉士)偶對午風思夢蝶漫隨秋水聽鳴蛙春帆¶
　競渡江南岸紅斷溪西燕尾义¶
　好在西陂杖履幽小亭初築號休休縹壺送喜風吹¶
　鴈紗帽行田雨喚鳩霜鬢四方知未滿名僧萬里為¶
　淹留中朝司馬歸田後多少人閒去事悠¶
　　　　　　　　　　　　　　　　　　至¶
<pb:KR4f0035_WYG_021-23b>¶
　鶯啼纔過噪雛鴉嫩綠當牕客興加視草今年聯棣¶
　蕚趨庭往事説藤花官閒大似三眠栁門静何須兩¶
　部蛙蒲酒盈樽来舊雨新題&KR0848;罷手頻义¶
　西陂烟月足清幽方外詩人到惠休(聞滄浪僧/澄照過訪)十里¶
　芰荷藏鬭鴨千章楊栁帶鳴鳩平頭拄杖穿花去短¶
　後單衣冒雨留極目雪橋何處是鷗波無際夢悠悠¶
　　　再疊前韻二首寄懐經一　　　　　沅¶
　清泠池上銷魂地追記前遊興倍加曉陌籠鞭過竹¶
<pb:KR4f0035_WYG_021-24a>¶
　塢水天沈醉宿荷花白沙翠沼村村栁菱蕩蔬塍處¶
　處蛙正是謝公行樂處吟窩得句手頻义¶
　封胡遏末人人勝小宋臨風憶未休下筆憐君如渴¶
　驥營巢笑我作癡鳩才華冀北宜軒翥塗輙嵩南久¶
　滯留且喜鯉趨文選熟側身懐古思悠悠¶
　　　步前韻兼答湘芷先生　　　　　韋金¶
　正當撰杖數歸鴉重五詩来興更加諸父一時方視¶
　草故人偶過共看花萱含曉露迴幽蝶栁暗遙汀噪¶
<pb:KR4f0035_WYG_021-24b>¶
　怒蛙未到融舟蕭散地倚欄欲賦手空义¶
　清泠池畔景清幽仙侶同舟思未休染翰才高君附¶
　鳯為巢性拙我如鳩半橋斜日行吟過一曲輕烟把¶
　釣留記否去年相送處柴門月色望悠悠¶
　　秋晩漫興¶
漫道滄溟是我家西陂隨處足煙霞孤松濤起閒堪撫¶
野水波澄望更賒鼎鼎年光来鴈陣悠悠生計付魚义¶
回鑾方物時當獻自向園中摘木瓜¶
<pb:KR4f0035_WYG_021-25a>¶
　　(附/)步前韻二首　　　　　　　　　韋金¶
　閒閒十畞好移家竹裏烟光竹外霞疊石為山登欲¶
　遍埋盆作沼興偏賒霜遲麥熟(蕎/麥)方爭刈水落魚寒¶
　漸可义莫道荒村經過少老僧来往共茶瓜¶
　住近荒芹白鳥家關心端祇在煙霞聯吟花外幽期¶
　好拖杖原頭野趣賒大谷棃成枝拂檻烏椑柿老影¶
　攢义夕陽西下荆扉掩除架閒園自剝瓜¶
　　往嵗暢春苑啓事常隨午亭先生出西便門公重¶
<pb:KR4f0035_WYG_021-25b>¶
　　出此門感舊有作逺道見寄走筆奉答¶
少陵昔出金光門後来重過憂思繁東坡五字答公擇¶
彭門㑹合曽為言古人風義皆如此此道今人誰復敦¶
午亭先生行古道顧余情實逾弟晜别来一載念甚渴¶
彼此酬倡勞夢魂今晨西陂除架了忽枉雅調来荒邨¶
為言啓事便門過憶昔與我同短轅朅来載經增悵惘¶
風花輦路依然存清辭健筆逺相寄宛如握手笑語温¶
余正停雲欲有賦神契直竝居易稹清泠池水清見底¶
<pb:KR4f0035_WYG_021-26a>¶
哀雁叫侶黄葉翻千迴孤詠勝服藥幽憂之疾一朝伸¶
菊英滿把霜月上何當此夕同傾樽¶
　　(附/)原詩　　　　　　　　　　　　廷敬¶
　音書迢遞雁飛翻往事誰堪與共論十里烟花隨¶
　輦路五更燈火出重門東都祖帳何人在北海賓朋¶
　舊日存再見渭城新栁色殘年銷得幾迴魂(時具摺/子將請)¶
　(告未/果)¶
　　夢中賦白菊醒記首二句為續成之¶
<pb:KR4f0035_WYG_021-26b>¶
晩花不設色寂歴綻荒園偶夢空亭外相看老樹根雪¶
花紛自照香氣澹能存味得陶公句無從著一言¶
　　送漢荀返呉江用阮亭雪後石帆亭懐賓公山中¶
　　韻¶
偃息煙水窟檢厯嵗已窮西陂雪三尺林壑改舊容故¶
人返南國颿挂新霽風留别枉瑤草悵望阻江峰安得¶
身為雲長與龍相從月憐宋郊白梅憶昌亭紅中懐方¶
悽如雁響来霜空¶
<pb:KR4f0035_WYG_021-27a>¶
　　夢賦海濵樓閣得起二句醒來續成一律¶
危樓縹緲俯歸墟碧瓦丹楹落照餘自是老懐無俗韻¶
偶從幽夢到仙居摩空激箭看飛鶻出水如山訝巨魚¶
記得秦皇高島畔酒酣作賦擬元虚(余有秦皇/島望海歌)¶
　　致兒自閩海之任巴蜀便道抵舍留西陂一月適¶
　　至兒自都門寄致五絶句因走筆和之¶
幾載閩天入望遥又官巴蜀路迢迢小住西陂好風景¶
栁絲匝岸水平橋¶
<pb:KR4f0035_WYG_021-27b>¶
櫻桃如火笋抽簪紅藥狂香度逺林一杖偶尋清淨退¶
兒孫詩話共松隂¶
江瑤柱喜行㕑薦鳯尾蕉從海舶移稱觴一事猶懐歉¶
未得輕紅擘荔支¶
鵝兒似酒趁漁舟放鴨空亭取次留又送吟鞭過劔閣¶
月明無那鳥鈎輈¶
緯蕭授研傳詩𣲖可竹新篇亦起予多少阮亭舊題處¶
捫碑好為一停車¶
<pb:KR4f0035_WYG_021-28a>¶
　　兒至奉¶
使黔陽計程當過鄭州遥望賦此¶
衝炎乘傳相驊騮天外黔陽路漫悠山水方滋新句得¶
文章有事素懐酬回瞻¶
北闕増惶恐近接西陂敢滯留好待秋深𤓰果熟(今嵗/哈宻)¶
(𤓰蒙葡萄賜並/御賜    最盛)張筵四世聽呉謳¶
　　屈指¶
屈指將成八十翁扶持猶未謝雙童談禪社結烟波上¶
<pb:KR4f0035_WYG_021-28b>¶
謁¶
帝心懸霄漢中遊屐擬追劉秘監(劉九遊嵩山/凡七十四次)學書恒¶
愧杜祁公偶攜坐具空亭畔領略荷香月正東¶
　　紀夢¶
連宵有清夢今更入雲峰似此仙靈窟全開浩蕩胸盤¶
山杏花雪廬阜月明鐘彷彿曾遊處重来䇿短笻¶
　　王賓興方伯致政歸江南以小照索詩漫為賦此¶
遂初誰為寫羲之别業金沙一水湄歌頌兩河盈篋在¶
<pb:KR4f0035_WYG_021-29a>¶
還將七字索西陂¶
　　看花¶
天與芳春樂看花日幾遭土牆行竹色茒屋落松濤作¶
社邨烟亂催耕鳥語勞提攜雙蠟屐還擬謁崧髙¶
　　送眼聞禪師主古白雲法席¶
白雲蕭寺舊知名枮木堂前野草生何意西江禪叟到¶
頓教中土法輪明祗林風過飛花雨祖地春迴見象耕¶
欲問苾芻隨粥鼔金山公案許重評¶
<pb:KR4f0035_WYG_021-29b>¶
　　歲暮夢遊西湖¶
遊興老不可遏詩瓢永夜凄清孤山踈梅幾樹冷泉明¶
月三更¶
　¶
　¶
　¶
　¶
　西陂類稿巻二十一¶
