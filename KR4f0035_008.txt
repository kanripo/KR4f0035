# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:38.799770
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷八
<pb:KR4f0035_WYG_008-1a>¶
欽定四庫全書¶
　西陂類稿巻八¶
　　　　　　　　　　　　吏部尚書宋犖撰¶
　漫堂草¶
　　送李孝菴太守之官遵義二首¶
隨堞天涯去邊烽乍息時山川夜郎國風物竹王祠露¶
冕春行好銜杯别恨滋諸侯看負弩僰道擁旌旗¶
離席留殘雪驅車趁曉鶯少年為郡日逺道送君情蒟¶
<pb:KR4f0035_WYG_008-1b>¶
醬憐行賈巴僮勸耦耕文翁遺範在早晩聽休聲¶
　　過河曲精舍同悔人分賦二首¶
長河環古堞别浦映疎林策杖迴隄去聞鐘初地深杉¶
爐燒鴨脚棐几玩來禽不淺滄洲趣閒房起越吟¶
春淺冰花結寒光滿竹扉一僧開逕老千嶂隔林微種¶
菜宜煙渚撈鰕羨草衣他時芰梁上好把碧筒揮¶
　　盤山拙公以野蔬見寄次韻答之(蔬名杏葉豆葉/豆葉惟盤山與)¶
　　(匡廬/有之)¶
<pb:KR4f0035_WYG_008-2a>¶
柔條纖葉碧參黃春礀幽姿泫露光小摘雲林扶短杖¶
遠馳瑤草侑盈筐種疑上苑花時見菹憶廬山雨夜嘗¶
榆肉楮雞誰得似殷勤真費道人糧¶
　　(附/)掇野蔬寄牧仲觀察　　　　　智　朴¶
　冉冉輕煙閃閃黃飯餘嶺上弄春光豆苗競茁紅侵¶
　步杏葉才開緑滿筐偶摘最憐人不見小鮮偏喜我¶
　初嘗非君古道誰堪寄只許山家作道糧¶
　　春日憶淥波村用至兒韻¶
<pb:KR4f0035_WYG_008-2b>¶
幾載春風憶敝廬黏天雲水望來虛何時放鴨亭邊去¶
紅藕花中罩白魚¶
　　(附/)原詩　　　　　　　　　　　　　　至¶
　楊柳參差恰覆廬淥波村裏綠陰疎輕舠小坐春風¶
　暖好釣胎鰕孕子魚¶
　　春日書懷用竹垞檢討柳巷杏花歌韻¶
昔我遊雙江匡廬九疊徃復經扁舟泛彭蠡如鳥張修¶
翎忽忽囘頭已七載孤篷還憶泊落星朅來客通潞杖¶
<pb:KR4f0035_WYG_008-3a>¶
不扶郊坰簿書攪晨夕安得愁懷醒春光九十隨手過¶
如酲桃萼嗟飄零婪尾行欲放送花想園丁漫堂天陰¶
對圖畫尺幅徒愛遥山青牆隅疎柳手所種稊生金線¶
紛婷婷參差石竹侵檻碧灌溉時自攜銅缾朝來鄉心¶
不可按側身南望放鴨亭荷錢鋪水葦抽筍雙槳正好¶
尋清泠冶遊豈必羨吳㑹竹輿嘔啞闐支硎江湖蓑笠¶
故無恙一聲漁笛何時聽寄書兒曹課種竹繞屋他日¶
看竛竮南榮鑷白亦良苦觀河吾自憎吾形隔城迴帆¶
<pb:KR4f0035_WYG_008-3b>¶
聞撾鼓輕煙一抹連沙汀閉門科頭恣吟嘯氤氲香篆¶
留牕櫺盤空硬句寫胸臆吏人欲進仍須停黃昏微颸¶
響林末楊花如雪吹冥冥¶
　　(附/)原倡(同嚴藕漁/錢庸亭作)　　　　　　　朱彞尊¶
　頻年住¶
帝里一山一水何曽經有若蝸負殻又若鳥翦翎疾¶
　風揚沙巻花去眼看春事如流星邇來罷官居肆意¶
　尋郊坰朝從潞河還犯卯酒未醒(晨過漫/堂留飲)雙橋東偏¶
<pb:KR4f0035_WYG_008-4a>¶
　柳巷北小寒食後微雨零偕行者二子各各駐輿丁¶
　杏梢含苞猶未白柳條拂地今漸青晴絲冉冉香細¶
　細卑枝嬝嬝高婷婷村童灌畦愛看客轆轤井架雙¶
　銅缾種花此地已難得那不更縛香茅亭江鄉爾時¶
　春益好西神山下泉泠泠閶門遊人連臂出筠車十¶
　里闐支硎即如南湖亦不惡桑鳩穀犬聲可聽(穀犬/蛙也)¶
　紫荷花草雜坐臥燕來竹筍生竛竮人生還家貧亦¶
　足何苦晨夕勞其形吾儕田廬况不逺峭帆柔櫓凌¶
<pb:KR4f0035_WYG_008-4b>¶
　囘汀都籃兼攜茶酒具悶拓小眼紅牕櫺吳歈越吟¶
　相繼和五日十日恣留停念此令人反惆悵夕陽四¶
　顧塵冥冥¶
　　(附/)前題次韻　　　　　　　　　　　　至¶
　余也從識字終嵗守一經偃蹇三十餘野鶴彫修翎¶
　南下雙江北榆塞年華瞥過如飛星邇來客¶
帝里結伴尋林坰東風妙駘蕩吹我宿酒醒盤山雲¶
　起横雨脚廉纖小雨向夕零畦蔬燦新緑翦掇煩園¶
<pb:KR4f0035_WYG_008-5a>¶
　丁威紆柳巷入佳勝小麥翻浪何青青杏萼初試雜¶
　紅白已花未花渾娉婷道旁轆轤汲深井一木上下¶
　懸雙缾辛勤灌溉走野老聊避風雨留茅亭賞心只¶
　此不在逺慶豐牐水聞泠泠詩思忽動快迎刃庖丁¶
　之刀新發硎風光到眼慊夙願布穀催種還堪聽路¶
　上小兒競導客插花滿帽來竛竮嗟我骨相宜藪澤¶
　胡乃奔走勞其形佇看鷗鳥殊溶漾朝飛暮宿依沙¶
　汀淥波村遙空凝睇緯蕭却憶當牕櫺人生有志苦¶
<pb:KR4f0035_WYG_008-5b>¶
　難慰日居月諸無時停㑹須鼔櫂下梁苑藕花十里¶
　煙冥冥¶
　　題商惟吉江山積雪小幅用松陵集寒夜聯句韻¶
　　(惟吉名喜明宣宗朝錦/衣衛指揮常代御筆)¶
披圖忽江天城闉當山缺磯危勢巃嵸波冷色澄澈彷¶
彿九派游淒其三冬節風物暮景殊觸迕冲襟切營丘¶
貌寒林摩詰工積雪共爾天機精邈然人蹤滅破牕虛¶
白添素練靉霴結踽踽僧作蟻莽莽洲如玦愁深對宜¶
<pb:KR4f0035_WYG_008-6a>¶
醒蹟妙心自折御牀曽捉刀畫苑位高設¶
　　賦得老樹空庭得¶
望去槎枒自作林輪囷偏耐雪霜侵閒階漫挺干雲勢¶
斜日常留滿院陰幹㸃莓苔宜聳鶴響傳竽籟應彈琴¶
幾番鎖印徘徊處聊愒空山一片心¶
　　過樓桑村謁漢昭烈廟¶
弓遺白帝志難償正統千秋自蜀疆古廟巋然當獨鹿¶
新枝沃若發樓桑雲旂羽箭關張侍乳燕鳴鳩禁籞荒¶
<pb:KR4f0035_WYG_008-6b>¶
讀罷迎神碑上曲梓花開落又斜陽¶
　　郵亭¶
苦甚郵亭面壁時往來輿隷盡題詩今朝一語堪收拾¶
村尾濃陰綠樹披¶
　　夏日過礦山寺¶
松蔭接迴岡禪闗隱夕陽杖尋樵子路衣解贊公房雲¶
壑當牕邃山泉貯鉢凉自憐同倦馬暫得謝羈韁¶
　　康熙乙丑五月¶
<pb:KR4f0035_WYG_008-7a>¶
駕幸古北口避暑臣犖以通永僉事奉檄修治橋梁途¶
　　次恭紀¶
鑾輿避暑塞垣行谷鳥巖花喜氣生一路奇峰蓮萼聳¶
千迴流水縠紋明粗成彴略寛民力屢駐蓬茅悦¶
聖情臣職觀風當擁篲忽來靈雨麴塵清¶
　　石盆峪龍潭歌用歐陽公晉祠韻¶
石匣鎮南十里間石盆之峪流潺潺我來䇿馬亂石路¶
兩峰合處窮其源微颸披拂瀑花落玉潭如鏡籠山煙¶
<pb:KR4f0035_WYG_008-7b>¶
岸旁遺廟有短碣南塘題句幾(平/聲)百年(謂戚大/將軍)僧言神¶
物此窟宅恒從萬丈驚盤旋少陵小虵詫為雨靈異今¶
又聞塞垣坡陀趺坐面澄澈囂塵自訝彫朱顔時方苦¶
旱向龍禱願一欠伸滋枯田輕綃瞥見曳潭底雲雷恍¶
惚騰迴川擬歌迎神送神曲嵗時伏臘被管絃言歸驛¶
路轂相擊那得耳聽噴薄泉黃昏野店聊竚立風林纖¶
月方娟娟¶
　　夏日雨中重過河曲精舍四首¶
<pb:KR4f0035_WYG_008-8a>¶
微雨泛輕船城隅一水遙新荷侵壞道破網掛危橋精¶
舍花香入空林暑氣消茶瓜風味别齊已坐相邀¶
瓢笠追隨數菰蘆偃臥清雲威低柳徑燕語㑹松棚酒¶
許當牆過詩難擊鉢成淹留淳朴處真愒侶鷗情¶
雨急亂波光城闉入渺茫最憐鷗鷺喜倍覺芰荷香豆¶
莢分僧鉢菱歌度講堂緯蕭無限好惆悵水雲鄉(余家/淥波)¶
(村有緯/蕭草堂)¶
纂纂沿牆棗垂垂滿架瓜僧閒勤種植村小䕶雲沙舊¶
<pb:KR4f0035_WYG_008-8b>¶
雨掀髯失(憶悔/人)新愁對酒加衝泥歸路晩任笑接䍦斜¶
　　衙齋絶無蟋蟀命小童覓而放之籬下辴然有作¶
庭樹蕭條逕草豐如何秋至少鳴蟲古人觀蟻空堦上¶
今我添蛩小院中似訴似啼當社日在牀在户念豳風¶
放衙自笑真無賴分取秋聲到菊叢¶
　　重過遵化練泉恭步先文康韻(有序/)¶
　　遵化城東北隅有泉澄澈流周於隍舊名烏龍先¶
　　文康開府畿東時易名曰練暇日築亭種樹與賓¶
<pb:KR4f0035_WYG_008-9a>¶
　　客泛舟遊宴其間曽有泉上作後入相諸將士置¶
　　酒餞别公復留斷句一首刻石置泉上時為順治¶
　　二年犖方稚齡今康熙二十三年二月犖縁觀察¶
　　通永按部過遵尋訪舊跡而泉以地震涸久矣因¶
　　次斷句韻有方塘無復舊泉音之句又明年復過¶
　　其地泉忽湧出頓還舊觀邦人士亦驚喜共事修¶
　　葺犖留連久之爰次泉上作原韻勒諸貞珉以誌¶
　　今昔之感¶
<pb:KR4f0035_WYG_008-9b>¶
先人漁陽擁節旄我今重來駐畿甸山城訪舊空亭留¶
不見清泉照人面古隍庚庚龜兆横千畞安能灌卮茜¶
獨倚怪石弔斜陽忍對長松自蔥蒨今年一事出意表¶
壞甃依然明匹練迴溪觱沸得舊觀幽響臨風傳别院¶
縛橋設檻走士人輿隷驚看亦云便昔如黃犢今霜頿¶
插脚誰知此開宴何戡歌發感客心况復林端山鷓囀¶
載尋邃洞翦煙蘿苔蘚封門青一片顧瞻先澤矢淵冰¶
求瘼敢言黔首賤摩挱斷碑景遺編口沬手胝咏百遍¶
<pb:KR4f0035_WYG_008-10a>¶
囘首霜月到方塘依俙諸將當年餞¶
　　(附/)前題次韻　　　　　　　　　　　王　至¶
　我家祖父宦遊奇先後接踵來畿甸潞沙之東古無¶
　終五峰岝峉當北面有泉活活傍城隈紅霞射水水¶
　如茜文康舊跡餘雙亭翳以蒼松何蔥蒨小子從觀¶
　及暮春波光一望驚江練蘆荻風生客衣凉木魚粥¶
　鼓聞禪院僧言是地盤烏龍蒲池(亦在/遵化)涓涓未足善當¶
　年詩版已無存殘碑猶勒中丞宴(泉上有宋中/丞宴客處)微雲¶
<pb:KR4f0035_WYG_008-10b>¶
　澹沲起遙汀沙鳥迎人時一囀女牆高處紛野花迴¶
　飇吹落還片片人生只此足幽棲鹿鹿徒使青山賤¶
　吾欲掉頭謝塵寰布韤椶鞵從兹遍好懷應亦鑒清¶
　流五嶽遊蹤豈待餞¶
　　寄楞嚴經與拙公¶
小巻楞嚴寶座隅看來宋槧未應殊微文大義無須問¶
寄與山僧覆醬瓿¶
　西陂類稿巻八¶
