# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:38.778468
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷七
<pb:KR4f0035_WYG_007-1a>¶
欽定四庫全書¶
　西陂類稿巻七¶
　　　　　　　　　　　　吏部尚書宋犖撰¶
　漫堂草¶
　　秋日望盤山用山谷二月二日曉夢會於廬陵西¶
　　齋寄陳適用韻¶
隨牒作馬牛兒女鎖房闥朝來稍蕭㪚快值凉秋月庭¶
槐垂隂濃不厭蟬響聒蔬畦聊支笻曠望𣺌城闕盤山¶
<pb:KR4f0035_WYG_007-1b>¶
排空來千巖迥秀發浩然遊興生輒欲著布韤五峰儼¶
芙蕖青蒼樹如髪往者此林巒臥雲得怡悅棲遲古中¶
盤飽餐僧㕑蕨高吟答松濤岸幘擊銅鉢連篇鏤肝腎¶
誰能狀毫末還經晾甲石愛聽泉活活今我莅此邦一¶
俗直到骨吏事有程期曾不失圭撮埋頭簿書間風騷¶
謝鞭撻何期行樂餘忽覿煙嵐窟妙句佇英游庶無三¶
獻刖薄宦雖漫爾終愧厠簪笏他時紫葢巔長歌采野¶
葛¶
<pb:KR4f0035_WYG_007-2a>¶
　　冬夜留周屺公漫堂小飲用山谷答秦少章乞酒¶
　　韻¶
我本湖海客苦為吏事拘眠食簿領内漸與文翰疎牙¶
籤不觸手空羅千巻書之子逺見過寒夜留清娛新篇¶
氣浩瀚如水奔歸墟故疾逢蝦蟹使我嘯咏舒起步霜¶
砌月更翦官園蔬漫歌驥伏櫪且為傾百壺緬同蘇州¶
宴還招騷雅徒(約與錢介/維相晤)¶
　　擬韋蘇州郡齋雨中與諸文士讌集用屺公韻¶
<pb:KR4f0035_WYG_007-2b>¶
恭承大藩地奔走靡餘閒一雨鈴閣静小類丘壑間華¶
池帶叢薄曲折堪躋攀賓從盡時彦文酒相往還招邀¶
賦公讌藻思應劉班觴至輒復傾嘯傲開心顏經時掃¶
地坐有如馬在閑鴻鵠天外慕簿領座上環疇能減獄¶
訟高臥寧市闤煩襟滌流水清響來淙潺友聲余有求¶
况聞鳥閒關申章聊咏志寄跡懐空山¶
　　秦皇島望海歌用子瞻題王定國所藏王晉卿煙¶
　　江疊嶂圖韻¶
<pb:KR4f0035_WYG_007-3a>¶
渤海之岸聳斷山横截巨浪排雲煙人言此是秦皇島¶
廻岡輦道留依然白頭山僧葺古屋晨炊遠汲荒村泉¶
危磯犖确帶沙石盪胸萬里開長川天吳出沒老蛟舞¶
百靈彷彿驚濤前我來榆塞正秋晩蒼鷹叫侶摩青天¶
鞾紋波細風忽止白鷗容與殊清姸俄頃變幻不可測¶
歸墟豈必非桑田秦皇已去漢帝至孤臺野岸空千年¶
蓬萊方丈在何許一睂新月來娟娟解鞍脫帽便此住¶
斫松煮蔌容高眠移情愛鼓伯牙操無須恍惚求神仙¶
<pb:KR4f0035_WYG_007-3b>¶
秦碑磨滅蘚花繡誰能與結翰墨縁欲鞭蟄龍作海市¶
良慚玉局登州篇¶
　　觀子瞻寒食詩墨蹟次其答舒教授觀所藏墨韻¶
　　(董文敏曽摹刻戲鴻堂帖/中今在劉魯一先生處)¶
書家三昧貴偶然右軍戲筆留棐几蘭亭再書便不佳¶
千載風流傳片紙睂山人物岷峨高興至揮毫亦可喜¶
剡藤半幅寒食詩玉環豔態真自比同時四家盡崢嶸¶
不衫不履端讓此公惟意寄筆墨先瓦池柿葉皆不鄙¶
<pb:KR4f0035_WYG_007-4a>¶
蛇蟠醉帖好事求敲門幾煩中夜起况兹春江入户篇¶
價敵元龜與象齒憶公困頓黄州年破竈溼葦輿隷恥¶
誰知禁錮徒爾為一字一金固其理涪翁心折跋語公¶
書則平原詩則李想當掀髯奮袂時元氣淋漓任驅使¶
北平亞相博物才什襲雖多此最美寒宵遠道許借觀¶
展巻光芒拱璧委戲鴻摹勒良苦心僅得皮毛遺骨髓¶
起磨隃糜學雙鉤雪打牕櫺冰硯水¶
　　題錢舜舉畫牡丹次阮亭祭酒韻二首¶
<pb:KR4f0035_WYG_007-4b>¶
一笑嫣然大小姑魏姚姿態未應殊春風吹起西京恨¶
頭白溪翁寫舊株¶
紙上分明兩折枝雕欄浥露晩春時殷勤欲向朝雲寄¶
愧少西崑豔體詩¶
　　蠟梅次阮亭韻¶
孤山幽韻出新妝瞥向深宮見靨黄解道能春冰雪窟¶
何須攔入百花場¶
　　遊夾山寺用放翁瑞草橋道中韻¶
<pb:KR4f0035_WYG_007-5a>¶
埋頭簿領無少暇奉檄東行馬一跨夾山之寺得得來¶
曉望林巒郭熙畫老僧出户驚龍鍾天女窺人儼婭奼¶
全家避難憶曩時晨炊蕨麪然山柘重遊忽復四十年¶
依舊寶坊草可藉彭亨槐腹倚斷碑欲墮雕甍一木架¶
大青小青蜿蜒留尚畏春寒藏石罅余昔弱嵗今二毛¶
于役盤桓信天借雲峰丈室擬躋攀已抗前旌難稅駕¶
臨風感舊詩易成寫向黄茅&KR1735;裏舍(寺有大小/青二蛇)¶
　　過明月山¶
<pb:KR4f0035_WYG_007-5b>¶
冰冸迴溪響珮環煙林一簇鳥閒闗春風斜日小燕峽¶
又見天邊明月山¶
　　龍泉亭恭步先文康原韻二首¶
何限低徊駐馬心方塘無復舊泉音蒼松怪石能相待¶
向夕空亭取次吟¶
鼔櫂難酬醉月心張琴且為和松音微聞父老殷勤語¶
還似先公擁鼻吟¶
　　春日寓遵化有感¶
<pb:KR4f0035_WYG_007-6a>¶
燕塞重來感鬢絲斜陽衰柳動春姿嚴城擁節懐親日¶
古寺桃燈哭弟時(時聞弟/炘之變)父老有情相慰藉雲山無恙¶
但淒其驅車愧作觀風使勉和龍泉一首詩¶
　　從寺僧借楞嚴經¶
經時俗韻得針砭白板禪扉月影纖三尺文書且高閣¶
却從老衲借楞嚴¶
　　龍山寺¶
寂歴龍山寺山形似擺旗門開黄石亂殿倚碧峰攲逬¶
<pb:KR4f0035_WYG_007-6b>¶
砌樹空腹撩人花滿枝春風正駘蕩蠟屐任吾之¶
　　遊五峰寺二首¶
刻意作勝遊蕭晨歛晴靄五峰逼窮邊丘壑莽奔㑹無¶
終固擅名兹山足兩大首路緣礀脣水石相映帶青松¶
膏沐新延望殊蔚薈層巒抱花宮不異營丘繪簷楹肅¶
而幽崒嵂壓紫葢鴨脚輪囷奇直上虯松最何物清客¶
心長空響竽籟虎嵓有遺蹤鷄石迥荒昧登探無限佳¶
小憩飽粗糲振策凌絶巔人影落塞外山鷓戛然鳴踟¶
<pb:KR4f0035_WYG_007-7a>¶
躕發深嘅(無終山名紫葢峰虎嵓/鷄鳴石俱五峰之勝)¶
披榛下㟢崟塔院尋古屋曲磴作蛇盤咫尺迷林麓姚¶
秦碑版亡石幢字堪録金元彈指間摧折如斷轂栗殻¶
刺芒鞵扶持困童僕脫帽槲葉菴四顧軒牕樸山僧不¶
出山見客同驚鹿萬松足怡情徑不種花竹淹留聞磬¶
聲還為設茗粥憶昔棨㦸臨題詩愛幽獨趨庭余稚齡¶
左右奉巾幅今疑隔世遊有子相追逐飲酒大父風和¶
歌頗能速人事幾推遷繕性嗟難熟彌勒願同龕丈室¶
<pb:KR4f0035_WYG_007-7b>¶
那更築一燈對楞嚴妙香來空谷(子至/侍行)¶
　　桃花寺弔李光四處士用宋趙師李壁間韻¶
幽絶招提境嘉名自昔云陽崖疎樹映大壑亂淙聞日¶
暖催紅杏堂空養白雲鹿裘邈何許猿鶴尚思君(處士/名孔)¶
(昭薊州人明進士/高隠常徃來此寺)¶
　　重遊盤山七首¶
盤山如盤龍舊名為四正幽燕之奥區百里勢奇横五¶
峰揷碧天羣岫如奔命我行越薊丘曠望迥生敬趣途¶
<pb:KR4f0035_WYG_007-8a>¶
隨山樵短笻喜孤勁千像凌晨經樹石莽疎映矮墖儼¶
衆僧導客來相競靈椿學虯松法界殊清淨澤鉢失淪¶
漪搖石具情性登攀忘渇飢亦未暇吟咏頫首紫葢峰¶
㑹當持其柄(千像寺有澤/鉢泉搖動石)¶
去去遵山麓溪谷何威遲芒鞵鬬石齒竚立宜輕颸迴¶
岡穿老屋零落餘罘罳艾而張網羅禍機嗟虞師盤泉¶
響珮環隔嶺聽愈奇既至得舊觀太息水之涯照影驚¶
皺面仍不改漣洏中盤白墖院少林紅龍池停屐還振¶
<pb:KR4f0035_WYG_007-8b>¶
䇿胸已無險巇山心探初地¶
天藻仰穹碑道人知我来為我掃茅茨松石知我来為¶
我發幽姿所恨春尚早杏萼閟華滋經壇少淹泊東¶
&KR1735;榛還披月明嘯髙閣願與上靈期¶
萬壑激松濤空山黯將夕失道困蒙茸蒼耳時一摘谽¶
谺勢搏人却歩憐跼蹐稍循迮逕紆未怕層巒隔人語¶
驚栖禽老鸛聲格格聞鐘投寶坊片月簷際白登臺撫¶
長松天畔留岸幘鄰僧邂逅逢茶話意良適河漢手可¶
<pb:KR4f0035_WYG_007-9a>¶
摩猿掛看林隙靈境清心魂欲臥不安席頭陀催閉門¶
云有虎行迹(此首謂/慧業菴)¶
遊山如噉蔗佳處得以漸崒嵂掛月峰磴道一何險孤¶
墖入雲汀殿閣聳巖广探奇竝鳥飛耳畔罡風颭積雪¶
明皚皚晴靄閒冉冉幽磵藏上方禪扉日夕掩老僧雖¶
屢邀未去同回剡捫藤勞抗尻狂叫等驚魘嶺脊得少¶
休聖燈想光閃佛牙禮金棺捧視意還歉盈盤薦棗棃¶
地僻僧廚儉嗟余攜幼來非向金仙諂愛作八極遊齊¶
<pb:KR4f0035_WYG_007-9b>¶
煙看九㸃¶
昔余吟五字幽賞企青溝凌風越西嶺攔入麋鹿遊谷¶
口訪邃洞門閉巨石留何時名將軍古蘚纒兜鍪異鳥¶
静相語聲比山呼(鳥/名)優松鼠竄䆗窱豎尾招其儔顧盼¶
出叢薄花宮臨荒陬茅屋八九間彈琴藏湯休新詩感¶
祭酒(謂阮/亭)奚啻珊瑚鉤黄精潤齒頰名畫清人眸(觀趙/文敏)¶
(甕牖/圖)幾年緝山志徃牒窮冥搜遺世幸同調矢口談莊¶
周誰謂白蓮社髙風獨千秋(此首為/拙菴賦)¶
<pb:KR4f0035_WYG_007-10a>¶
遊興動枯禪偕我登疊嶂煙嵐青冥濛斷續來樵唱幽¶
處衞公菴松石訝殊狀位置造物工左右恍揖譲崎嶇¶
到寺門劒臺屹相向纔聆梵放幽旋策登高杖嶄絶苔¶
壁横徐緣石脈上篝火尋題名畫腹辨字様新月正如¶
舟散髪一疎放人生蟻旋磨今夕愜微尚四山響木魚¶
清切聞法藏(寺/名)風起海雲鋪從師問真妄¶
曉起問歸路天城(寺/名)經山隅如行鐵堂峽石氣侵肌膚¶
嘉果不知數千章雜槐榆林端響啄木顔色憐衣襦幾¶
<pb:KR4f0035_WYG_007-10b>¶
日夭桃開想見絶代姝峭壁壓臺殿詎與屛風殊松篁¶
紛㸃綴摩詰當能圖涓涓山脚泉一寺皆霑濡折松作¶
麈尾酌泉貯銅壺歸示華亭客(介/維)定恨不竝驅簿書行¶
委座楖栗何時扶¶
　　登豐臺太乙閣¶
海濱樓閣上清居碧瓦金莖落照餘幔捲靈風開玉座¶
鼓喧春社駐雲車明禋待舉甘泉祀宵火曽窺子政書¶
倚檻長空數歸鳥楚詞哀怨憶三閭¶
<pb:KR4f0035_WYG_007-11a>¶
　　朝鮮牡丹¶
花葉羅羅傍檻披也從榖雨鬭芳姿沈香亭暖柯全改¶
鴨緑江空種乍移苞奪臙脂明霽日穗分瓔珞颺微颸¶
慇懃一翦穠春色㑹遣朝雲識此奇¶
　　送友人歸蘇門二首¶
送子故山去蘇門尋嘯臺遺音想鸞鶴古屋掃莓苔砌¶
下百泉沸牕中千嶂開飄然欲一徃惆悵離筵杯¶
平生懷有道引領夏峰村(謂孫鍾/元徴君)爾去枌榆社還經薜¶
<pb:KR4f0035_WYG_007-11b>¶
茘門清風留夢寐白首課兒孫揮手潞亭畔綠槐晴鳥¶
喧¶
　　夏日喜吳天章見過即次其貽介維韻以贈¶
觸目潞亭無一可盤山且喜在東郊觀河只媿蕭騷鬢¶
種菜常思大小巢座上故人談娓娓枝頭好鳥聽交交¶
匏杯醉向南榮臥末利香風過枕凹¶
　　遊聖泉(泉在密雲南山下志稱聖/水鳴琴戚南塘常遊此)¶
石窟雙泉吐迴波䕃碧林凄清如裂帛(京師西山/有裂帛湖)蕭瑟¶
<pb:KR4f0035_WYG_007-12a>¶
自鳴琴破寺鐘聲和荒渠蘚色侵老僧談徃事小隊此¶
招尋¶
　　登冶山尋仙人洞用元王璉訪徐良夫韻¶
于役經檀州禪房養愁疾行藥尋林巒自顧負奇癖冶¶
山有遺構塔院看歴歴風榛蔽鳥道紆曲轉巖石絶頂¶
縱遐矚連峰更攀陟龍劒去已久燈光傳靈跡崖欹若¶
堂隍古洞玉潭寂跼蹐盥漱餘境異心有得振衣望窮¶
邊千山黯將夕彷彿霄漢閒笙鶴忽來覿¶
<pb:KR4f0035_WYG_007-12b>¶
　漫堂倡和詩¶
　　漫堂與朱悔人夜坐出示曾青藜周青士詩箋即¶
　　用青士鐵舟讌集韻¶
花發傍地爐斗室安且燠隔牖聞驚風冰折階下木嵗¶
晏鎖印餘來對萬巻宿高談得夫君偃仰愜所欲碑版¶
窮籀斯名畫亦在目時話匡廬遊緬想康王谷更授處¶
士篇敢不拜命辱泠然金石聲厥品維嶽瀆放懷聊和¶
歌刻燭頗能速何異登鐵舟吟社一再續呼童滌匏杯¶
<pb:KR4f0035_WYG_007-13a>¶
浭酒(出豐/潤)㶑灩屬清琴座間横古調宜共朂¶
　　奉和前韻　　　　　　　　　　朱載震¶
迭竭觀四運久旅忘寒燠攬衣向空階雪光摇落木短¶
檠几閣熒晩霧層檐宿有懷嵗將晏沈吟同所欲圖史¶
恣幽探燦然豁心目時復憶貧交諮訪到巖谷梅里與¶
易堂處士名不辱愛才有如公廣大同嶽瀆翻念經年¶
别時序何太速迢遙東南望髙㑹幾時續大雅今未墜¶
舉杯為公屬裁詩寄二子令德永相勗¶
<pb:KR4f0035_WYG_007-13b>¶
　　甲子除夕同悔人賦用曹升六舍人贈基兒韻¶
當今天子龍鳳姿坐致太平民物熙上¶
陵瑞雪孝思感豈必甘露麒麟芝沿牒良愧此臥理維¶
齊葢公真吾師香凝畫㦸遡先烈兩世姓字豐碑遺瞻¶
言祖徳咏迪志循牆而走潮河湄朅來嵗序類轉轂千¶
門爆竹聲相隨一時賓從得老輩掀&KR1046;抵掌談風詩願¶
與周旋屬櫜鞬松陵皮陸堪繼之自顧徃徃出下駟敢¶
分壇坫稱工倕漫堂守嵗燔兔首明燈積雪光離離盈¶
<pb:KR4f0035_WYG_007-14a>¶
觴浭酒莫遽醉五更三㸃起祝釐憶昔佽飛值此際執¶
㦸恒拂宮花枝祇今短髭白頗鑷但未龍鍾來嘲譏盤¶
山老衲屢招我咫尺不去將何為春風幾日杏花發相¶
期濯足紅龍池¶
　　奉和前韻　　　　　　　　　　　載震¶
雪消河柳搖春姿千門餽嵗紛熙熙溲勃俱收走牧豎¶
誰辨赤箭同青芝凡魚作伴蟄汙瀆激流安得逢川師¶
漫堂先生雅好士旁搜汎愛無遐遺徃共論文金臺側¶
<pb:KR4f0035_WYG_007-14b>¶
招攜復向潞水湄孔李通門交最篤更得小宋相肩隨¶
(謂維/徳)守嵗蕭齋竟何事爇香酹酒一祭詩為政風流迥¶
不易才名節操將兼之如余樗㪚成棄物雕鐫寧意頌¶
工倕刻燭連吟鬬健捷宛拂太阿驂纖離君家三世秉¶
旄鉞東郊舊徳傳保釐焱民淳風今再覩塗謡式聽據¶
槁枝丈夫致身期不朽直道在人憑褒譏天逵蕩蕩修¶
且廣翺翔馳驟任爾為歌罷銅龍欲報曙栖烏炬㪚飛¶
差池¶
<pb:KR4f0035_WYG_007-15a>¶
　　除夜懷王阮亭少詹黄湄黄門奉使嶺南用青藜¶
　　依園讌集韻¶
空階雪氣逼簾清又聽他鄉爆竹聲鬭箸冰魚當燭晃¶
浮蛆浭酒入脣輕興餘湖海慚初服醉逐兒童鬧晩晴¶
惆悵故人趨嶺表梅花香裏是王程¶
　　和前韻兼懷阮亭黄湄兩先生　　　載震¶
早梅香發入筵清風送街頭臘鼓聲盤㸃熊肪和釀滑¶
爐燔松火覺寒輕闗心别嵗聽宵漏極目朝正問曉晴¶
<pb:KR4f0035_WYG_007-15b>¶
最憶海南奇勝地二王名紀徃來程¶
　　齋中三咏¶
　　　松雪齋集¶
雅願終身作蠧魚吳興集刻至元初華亭小記増珍重¶
不數虞山舊漢書¶
　　　西園公子琴(夏邑彭/堯諭)¶
當年公子號知音也學中郎爨下尋今日登牀彈一曲¶
西園風調未銷沈¶
<pb:KR4f0035_WYG_007-16a>¶
　　　萬道人草書(徐州萬/夀祺)¶
年少襟期竝鐵厓偶然賣字坐中街剡藤半幅山僧寄¶
醉墨淋漓亦復佳¶
　　和前韻　　　　　　　　　　　　載震¶
　　　松雪齋集(花溪沈/氏刻)¶
巻帙尋常厭魯魚一編精絶挍讐初吳興文字花溪刻¶
堪作淮南枕内書¶
　　　西園公子琴¶
<pb:KR4f0035_WYG_007-16b>¶
敖嘈誰復解遺音彭叟風流尚可尋怪底漫堂偏愛惜¶
摩挱常到夕陽沈¶
　　　萬道人草書¶
健筆蒼藤掛斷厓昔年價重洛陽街即今落落無多字¶
道是斯人便已佳¶
　　盤山拙菴道人書來有黄葉飄空白雲滿地語賦¶
　　此答之¶
白雲流地滿黄葉向空飄似此道人句寧殊叢桂招聞¶
<pb:KR4f0035_WYG_007-17a>¶
鐘眠佛閣隨鹿過溪橋何限曽遊處分明入夢遙¶
　　和前韻　　　　　　　　　　　　載震¶
聞説盤山裏春風杏亂飄㑹須匹馬去不待老僧招明¶
月紅龍沼青松白板橋薊門連潞水東望未曽遙¶
　　冬日寄牧仲觀察　　　　　　　朱彞尊¶
今年燕臺數雨雪雪晴九陌吹囘風欲鳴不鳴曷旦鳥¶
得過且過寒號蟲茸裘已敝庫尚典濁酒苦貴樽常空¶
故人念我儻分贈薊門白炭盤山菘¶
<pb:KR4f0035_WYG_007-17b>¶
　　次韻奉答¶
故人羈栖在輦下杜門委巷嗟霜風曰歸正須賦緩緩¶
小飲且為呼蟲蟲書來大雪嵗聿暮劒舞永夜愁難空¶
他年燒筍竹垞去飽餐那羨吳江菘¶
　　和前韻寄家竹垞先生　　　　　　載震¶
潮河京東四十里徃來䇿蹇衝寒風置身頗慚類刻鵠¶
過日訝許甘彫蟲千觴落手興不淺數帙滿案囊寧空¶
春盤待我走相聚黄芽脆竝江南菘¶
<pb:KR4f0035_WYG_007-18a>¶
　　人日出郭從響水牐過南溪寺觀先文康詩版晩¶
　　至觀音禪院流連竟夕東郊之㳺蕭然物外不必¶
　　深林峻嶺也同悔人作(時兒基孫/如金侍行)¶
人日新霽宜遊騁飯罷兒童再三請東郊策馬一放懷¶
何必深林與峻嶺河冰將冸沙路融昨日風霾息餘猛¶
曲渚桃菜流光催卬首天涯歎浮梗晴雲斂盡氣乍暄¶
擬脫敝裘兼露頂城隅響牐翻瀑花匡廬開先到俄頃¶
霆飛雷鬬耳欲聾大是奇觀要細領迴堤迤邐野意多¶
<pb:KR4f0035_WYG_007-18b>¶
老樹長河背萬井吏人莫進賓從佳旁午盤桓忽斜景¶
招提訪舊罘罳傾削磴雖存待重整周旋杖履三紀餘¶
版上一詩還記省如人短柏誰手栽不見叅天舊文杏¶
傷心斗室繩牀懸那得老僧同說餅壯嵗已過訝抱孫¶
仍啜香臺一甌茗低徊欲噪林際鴉更尋南鄰初地静¶
水精域裏欣慕生禪理貿然金在礦天童老人夙所欽¶
詎意空堂覩留影龕前再拜思皈依如汲深泉乏修綆¶
起登佛閣臨沙灣雲水瀰漫與天永無終山色拂地來¶
<pb:KR4f0035_WYG_007-19a>¶
儼對佳人晩糚靚言歸衙齋閉户吟簿書且喜早春屛¶
側理狂草作蛇盤蠟梅吹香燈炯炯此情惟有朱䫇知¶
寧顧旁人怒生癭¶
　　奉和前韻　　　　　　　　　　　載震¶
野性從來愛縱騁聞說出遊不待請過嵗三日天氣和¶
竝轡東郊隃沙嶺草場之西牐流飛驚飇振林恣怒猛¶
佇立俯瞰逝如斯蒼茫身世等萍梗盤渦不減玉淵潭¶
泐&KR3685;恍陟黃巖頂長河彌望凍不開日眩冰稜光千頃¶
<pb:KR4f0035_WYG_007-19b>¶
囂氛撲面苦趢趗幽意忽接心已領此間勝賞人不識¶
徒嗤跰&KR1271;窺深井坡陀小逕廢寺通荒臺獨樹駐靈景¶
巋然有版塵中懸詩律清嚴字斜整相國風流宛在目¶
年華逼人發内省倚簷顧瞻原上村指數開田時望杏¶
萬户兒童走踆踆拍手招呼噉煎餅僧貧竟爾學入俗¶
(文康公有僧/貧難入俗句)延賓升堂陳果茗導我郭南二里餘禪室¶
初闢地頗静徐步往從類引鍼好景待搜似鑿礦登閣¶
喜甚無纎翳殘照澹斂遙峰影欲向老宿問無生怊悵¶
<pb:KR4f0035_WYG_007-20a>¶
臨淵但眂綆晩歸擥搤興不孤華軒張燈遲漏永囘首¶
訇砰早雷奔還憶螺黛晩糚靚樂哉此遊殊堪紀㸃筆¶
操紙異慮屏公倡我和渾忘疲起視牕外星炯炯銜杯¶
一讀一擊節且凭藤輪敲柳癭¶
　　春日過水月菴同悔人用阮亭少詹壁間韻(時攜/錢舜)¶
　　(舉牡丹/巻同觀)¶
霽景佳甚停風沙首春遊屐趁放衙寶坊城隅不數武¶
清泉疎樹飄香花追隨上客愛幽絶琴樽聊共開士家¶
<pb:KR4f0035_WYG_007-20b>¶
閒房沈約有題字(謂繹堂/宮詹)疥壁誰使參塗鴉霅溪名筆¶
出行篋棐几爛漫留奇葩殘陽數尺挂籬落僧雛屢進¶
雷鳴茶高歌起舞逞狂態法鼓取作漁陽撾禪栖遲暮¶
學摩詰背癢奚事麻姑爬南湖蓑笠故無恙引領天末¶
生咨嗟黄昏彴略還小住女牆一抹明輕霞¶
　　奉和前韻　　　　　　　　　　　載震¶
我今尺蠖蟠泥沙銷磨嵗月空衙衙公是老梅凌霜雪¶
春風一拂開繁花晝閒興發何所適攜我步屧來僧家¶
<pb:KR4f0035_WYG_007-21a>¶
祇林逕僻人跡掃窺簷時見飜慈鴉翦綵作供盈百卉¶
燦若陀羅飄天葩壁間新城盤硬句味竝橄欖蒙頂茶¶
清言高詠日卓午遠聞街鼓紛摻撾鄉思忽動不可極¶
纒身坎壈煩搔爬朅來霅溪冩生筆展對快意相稱嗟¶
云胡不歸故園裏飽看鹿韭烝紅霞¶
　　　漫堂先生過海門出示倡和詩即用人日出郭¶
　　　韻題巻尾　　　　　　　　　　吳雯¶
　憶昔少年尚馳騁頭顱四十愧朝請已知不是宰官¶
<pb:KR4f0035_WYG_007-21b>¶
　身自分常依居士嶺騰擲休任獼猴狂精進當學獅¶
　子猛其如積習喜文字有類柔稊發枯梗丹經一笑¶
　帛裹䰅皂帽幾頽墨淋頂惟信胸中少鱗甲峩嵋雪¶
　水一千頃食貧卄載成遠遊世態低昂暗知領本性¶
　往往受拘縛夷則鏡困蛟龍井入洛安得比鄒枚懷¶
　沙只可弔屈景公也威鳯知鸞飢作歌傷我羽毛整¶
　更念瑯琊及安徳殷殷慰藉常記省細雨空懷野寺¶
　梅(客春雨中王阮亭先/生約看花善果寺)炎風幾憶巖關杏(謝方山先/生有杏村)¶
<pb:KR4f0035_WYG_007-22a>¶
　(讀書圖賦/詩甚多)誰知羈栖東海邊公來同啗雲門餅兼云¶
　勝友朱桃椎衙齋鬬韻奪香茗攜將佳句爭上駟貪¶
　誦偏宜春夜静才力韓孟各分疆交情盧馬同一礦¶
　歸來長嘯驚神魚月明櫂撥琉璃影我亦蚓竅發蠅¶
　聲却使珪璋束藤綆公言明朝當早發使我延望愁¶
　日永舉首高天鴈正過島嶼蒼茫晩猶靚移情是處¶
　感成連塵慮喧囂一時屛故人已去鄉思深夢入通¶
　天見沈炯低頭重懺起滅心水本無波木無癭¶
<pb:KR4f0035_WYG_007-22b>¶
　¶
　¶
　¶
　¶
　¶
　¶
　¶
　西陂類稿巻七¶
