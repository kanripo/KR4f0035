# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:39.460170
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷三十九
<pb:KR4f0035_WYG_039-1a>¶
欽定四庫全書¶
　西陂類稿巻三十九¶
　　　　　　　　　　　　吏部尚書宋犖撰¶
　公移二¶
　　請免淮徐二屬缺丁詳文¶
據淮安府詳轉據邳州詳稱邳州一邑濵黄運兩河自¶
康熙十七年花山口決人民死徙困苦顛連至十九年¶
決口雖堵而積水在田人民未能復業所有原報缺額¶
<pb:KR4f0035_WYG_039-1b>¶
人丁九千二百八十九丁又缺額異户客丁四百四十¶
七丁久已審勘逃亡無徴之項若不急請¶
題豁勢必責之現丁包賠愈致苦累相應據實詳請又¶
據桃源縣詳稱桃邑賦役全書刋載内有缺額人丁徭¶
銀六千三百七十三兩一錢六分九釐一絲七忽八微¶
一纎三沙五塵原於本縣實在田地内通融代徴俟下¶
屆清審報補奈自兼徴之後屢被災荒不能増補足額¶
久任攤賠故士民援宿邑生員陸爾謐奏准地代丁銀¶
<pb:KR4f0035_WYG_039-2a>¶
豁免之例具控奉憲批行查議卑縣遵查前項地代丁¶
銀原與宿民同時受累災民久苦攤賠似當比例宿邑¶
一體請豁又據睢寧縣詳稱睢邑地處窪下土瘠民貧¶
廢地二千餘頃逃丁三千餘丁自康熙十三年以後及¶
康熙二十五年以前銀米麥石拖欠甚多歴來邑令催¶
科豈盡乏術實因各社地濱黄河坍塌失業逃亡日甚¶
即間有所存一社不過疲癃數人雖正項錢糧尚苦無¶
納何堪再加此項逃丁缺額銀兩責令包賠相應亟請¶
<pb:KR4f0035_WYG_039-2b>¶
題豁随經該府看得江南地方災疲無過於淮屬而邳¶
桃睢又為淮屬之最苦者水旱頻仍災荒疊見民生昏¶
墊歴有年矣人丁逃竄既難責輸於鄰邑田地渰沒安¶
能問賦於水濱以致年年拖欠款款無完州縣各官雖¶
頻受罷斥究無禆於正供當此官民交困之際若再因¶
循不行亟賜¶
題蠲則無補¶
國課有害民生將来何所底止事闗民瘼不得不據實¶
<pb:KR4f0035_WYG_039-3a>¶
陳請又據徐州詳稱徐州地有八鄉分為一百三十里¶
一里十排各有原額丁地所謂逃亡人丁者緣明季流¶
寇殺傷災疫死亡有全里殺絶有一里僅存一二排一¶
排僅存一二人者人死丁存謂之亡丁向年恐丁銀失¶
額乃以一里逃亡責之現年里長一排逃亡責之輪管¶
十里始賣鬻而代賠繼無力以應比重困莫支現復成¶
逃人逃丁在謂之逃丁雖屢經編審有司奉為故事不¶
思力請除豁拯救民生反行加添新丁博増溢户口之¶
<pb:KR4f0035_WYG_039-3b>¶
名故徐民雖經我¶
朝培養數十年而民生未遂者皆逃亡之為害烈也康¶
熙二十年前任趙知州申詳督撫㑹¶
題請豁随經部覆因缺額過多飭行確查俟下屆清編¶
具¶
題到日再議在案今遇各憲厪念徐民異常疾苦請賑¶
請蠲殷救民瘼而此逃丁一案實為地方大害伏乞俯¶
電徐州逃丁一萬四千五百六十七丁該丁則銀三千¶
<pb:KR4f0035_WYG_039-4a>¶
九百七十七兩七錢冊上派徴有名完納並無現户邀¶
恩¶
題豁甦孑遺而培邦本其造福於徐民者感同天地不¶
朽等情到司據此該本使司看得江左地方頻經災祲¶
民貧賦逋困苦已極兹蒙¶
皇恩全蠲地糧閭閻大有起色本司承乏旬宣仰體¶
聖主徳意凡民間利弊自受職以来廣咨博採力任興¶
除竊查淮徐各屬介在黄運河濵向罹水患田多渰沒¶
<pb:KR4f0035_WYG_039-4b>¶
户有流亡較諸别郡更為困苦如邳桃睢三州縣暨徐¶
州丁逃賦逋有司按額取盈不得不責諸現户包賠㷀¶
㷀孑遺無力輸將勢必相繼逃亡何怪乎逋賦日多民¶
生日蹙也兹據淮安府呈詳邳州缺額人丁九千二百¶
八十九丁又缺異户客丁四百四十七丁桃源縣原攤¶
帶缺額丁徭銀六千三百七十三兩一錢六分九釐零¶
睢寧縣缺額人丁三千餘丁又據徐州詳報缺額人丁¶
一萬四千五百六十七丁均屬無徴包賠實為地方大¶
<pb:KR4f0035_WYG_039-5a>¶
害請照宿遷縣缺丁一例蠲豁等情前来查錢糧出於¶
地畝徭役辦自人丁似此盈萬累千之缺丁官既無力¶
包賠民亦何堪貽累不特既逃之民不能復返故土而¶
現存之户亦且相率流亡官兹土者席未暇暖即掛彈¶
章究於逋賦毫無裨益事闗¶
國計民生最為重大所當亟請憲臺早賜¶
題請照例豁免以廣一視之仁庶幾災黎獲免重累安¶
土重遷可以日見生聚而流離失所之民亦將漸次復¶
<pb:KR4f0035_WYG_039-5b>¶
業矣¶
　　請豁版荒坍江田賦詳文¶
案蒙總督部院董憲行奉康熈二十六年五月初三日¶
恩詔内開直省地方有現行事例不便於民者各該督¶
撫詳察開列具題該部確議酌量更正等因欽此除已¶
刋刻謄黄頒布外為照本部院念切痌瘝心勤民隠下¶
車以来無日不以興利除弊為要但兩江地方遼闊誠¶
恐見聞難周該司職任承宣凡有利弊知之必悉仰司¶
<pb:KR4f0035_WYG_039-6a>¶
即將所屬地方現行事例逐一確查如有不便於民之¶
處據實詳報以憑定奪又奉江撫都院田憲行同前事¶
該本使司於康熙二十六年十二月二十二日莅任後¶
檢查舊案於康熈二十五年八月初八日奉陞任江撫¶
都院趙批據句容縣民人胡貞等呈稱句邑因明季土¶
寇猖獗東南茅山一帶人户逃亡遂致田地荒蕪¶
國課無出¶
興朝定鼎催科現在人户包賠充額重累難支故居民¶
<pb:KR4f0035_WYG_039-6b>¶
存者復㪚田地熟者更荒凡同里同甲一輪糧役無不¶
破家蕩産所有版荒田地八千三百餘畝叩恩勘明¶
題請蠲免蒙批仰布政司查報又於康熙二十六年十¶
月初六日奉江撫都院田批據句容縣詳稱句邑東南¶
沿山邊界自明末土㓂竊發劫掠焚燒里民星散計有¶
版荒田地九千餘畝本户逃亡俱係糧里官役那補賠¶
累緣由蒙批仰布政司查報又奉總督部院董批據該¶
縣詳同前由蒙批仰江蘇布政司查明通詳定奪繳又¶
<pb:KR4f0035_WYG_039-7a>¶
奉總督部院董批據長洲縣呈稱長洲為蘇郡首邑獨¶
多版荒之苦地無可耕糧從何出康熈十五年奉¶
㫖清田前令李敬修清出版荒田蕩七萬四千二百九¶
十畝二分五釐三毫時因先奉部文有無虧原額之行¶
是以概入版圖改徴折色查版荒田蕩為類不一内如水¶
區攤荒田形銷沒耒耜莫施既不能樹藝五穀又何從¶
徴其折色葢本邑田地因以浮糧為累即熟産一畝其¶
價不過二三兩甚至一兩以内者若此積年版荒茍欲¶
<pb:KR4f0035_WYG_039-7b>¶
挑填耕耨勢必廢腴田四五畝之價方克有濟貧固無¶
力富豈樂為而且追徴歴年逋欠又倍腴田價值之數¶
若今日招徕復業仍責其先完舊賦廢腴田數畝之價¶
以易此一畝磽瘠之産必不能矣宜乎田愈荒而户愈¶
逃官愈㕘而課愈詘¶
恩詔所開現行事例不便於民者莫此若也除職二三¶
年来勸墾復熟田蕩共一十六頃四十餘畝報明司府¶
其外皆屬積荒業佃逃竄絶無可耕之地伏祈憲臺俯¶
<pb:KR4f0035_WYG_039-8a>¶
念長洲版荒遐邇共悉因未¶
上聞終為民累敢請彚疏¶
題豁荒折銀兩及從前舊欠凡屬荒糧統祈蠲免自後¶
仍遵墾荒事例無論業佃諸人有願承管者聴其出本¶
開墾准於六年後起科全熟者即完熟糧半熟者折半¶
科則等情奉憲批仰江蘇布政司查議通詳定奪繳又¶
奉江撫都院田批據該縣詳同前由奉批仰布政司確¶
議通詳繳又於康熈二十五年八月内奉陞任撫院趙¶
<pb:KR4f0035_WYG_039-8b>¶
批據靖江縣民褚如等呈稱靖邑沙土三面環江風濤¶
洶湧坍漲不常向年有平沙灘三則俱一處完糧遇漲¶
則陞科通縣均減坍則豁賦通縣均加不減通縣糧根¶
不虧¶
朝廷額賦此係歴來成例載在全書祗因灘田奉部改¶
為蘆課歸於工部平沙版籍屬於户部錢糧各别以致¶
漲者紛紛告陞坍者不能豁除所有長安中洲永興等¶
四圖沿江坍沒田地幾及九千畝至今賠累糧差乞賜¶
<pb:KR4f0035_WYG_039-9a>¶
行府飭縣丈明坍沒實數造冊詳報或賜豁糧或循全¶
書定例均攤通縣包補緣由奉批仰布政司查報又於¶
康熈二十五年五月初八日奉陞任江撫部院趙批據¶
鎮江府詳稱徒邑坍害歴有多年康熙十三年以前蒙¶
督撫部院具¶
題查勘確實欽奉¶
上諭事案内積欠錢糧盡行蠲豁奈自十四年起至今¶
連又坍沒不止現有張子巖等告報坍江沙田九十五¶
<pb:KR4f0035_WYG_039-9b>¶
頃四十二畝五分五毫沙地七頃九十九畝九分四釐¶
四毫蘆地四十七畝七分一釐二毫泥灘三十九頃五¶
十畝每年該完銀一千三百一十六兩五錢三分零錢¶
六萬六千五百六十文零米一千五百七十五石三斗¶
六升零麥三十六石五斗五升六合零查坍民初告之¶
年雖屬無收比追之下尚可勉强支持再一年而加一¶
倍愈罹其重致坍户無食無棲又兼催呼交迫老弱者¶
垂首待斃强壯者流離逺境蔓引株連及今十載重加¶
<pb:KR4f0035_WYG_039-10a>¶
十倍若不急請㑹¶
題開豁則坍民沈淵愈墮上下考成繋累無休等情奉¶
批徒邑坍江田地屢勘屢増前院恐有乘機虚冒情弊¶
是以飭委江常鎮道弔取魚鱗圖冊親加丈勘迄今曽¶
否移司因何杳不轉詳仰布政司移催該道作速勘核¶
明確造具冊結送司通詳㑹奪繳又於康熈二十六年¶
十二月二十七日奉總督部院董批據金壇縣民朱公¶
臣等呈稱壇邑僻處彈丸民貧地瘠兵燹之餘繼以旱¶
<pb:KR4f0035_WYG_039-10b>¶
潦疊仍民逃户散田地抛荒數十年來有司按額追徴¶
百姓照田攤賠困苦流離遂成無可挽回之勢前任總¶
督部院郎¶
題蠲積荒田七萬三千餘畝民為一蘇頃因進𠞰吳逆¶
需餉浩繁奉¶
㫖凡災荒免糧田地六年起科¶
欽限既滿前縣令民認墾仍復徴糧民困如故更遭康¶
熈十七十八兩年竒旱十九二十等年大潦萬民失食¶
<pb:KR4f0035_WYG_039-11a>¶
道殣相望非惟逺嵗積荒之土認墾者不能復墾並屢¶
年成熟之田多致抛荒非惟從前流散之民思歸者不¶
能復歸凡現被災傷之户盡皆竄徙通查前後抛荒田¶
地共有九萬餘畝積年包賠錢糧官民交困等情奉批¶
仰江蘇布政司查報又奉江撫都院田批據金壇縣里¶
民呈同前事奉批仰布政司查報又於康熙二十三年¶
十二月内奉陞任江撫都院湯批據江都縣申詳里民¶
藍岳等呈稱坍江田畝共有五十九頃三畝六分五釐¶
<pb:KR4f0035_WYG_039-11b>¶
八毫請以將來新漲之洲三分陞蘆七分補漕漸次抵¶
除以豁坍江之虛賦上全¶
國賦下甦民累等情經前司於康熈二十六年七月内¶
詳奉江撫都院田批坍江田地累民賠賦議將新漲之¶
洲三分陞蘆七分補漕其坍漲之田俱随大丈陞除但¶
漕田額賦不容懸缺新漲科則甚輕豈能一時補苴據¶
詳漸次扺除終非確議仰再從長定議妥協另文通詳¶
核奪繳各等因到司俱經前司署司任内轉行各府勘¶
<pb:KR4f0035_WYG_039-12a>¶
報在案今該本使司查得江屬句容蘇屬長洲常屬靖¶
江鎮屬丹徒金壇揚屬江都等縣錢糧繁重歴來官受¶
㕘罰民困轉輸積累相沿已非一日其間復有坍荒額¶
賦未奉蠲除里民攤賠無力以致節年奏銷掛欠纍纍¶
今恭逢¶
皇恩蠲豁錢糧閭閻大有起色本司承乏旬宣仰體¶
聖主加恵元元各憲愛養撫綏之徳意凡民間利弊自¶
受事以来廣咨博採急期轉達上請興除竊查句容縣¶
<pb:KR4f0035_WYG_039-12b>¶
申覆胡貞等原控版荒履畝丈勘實有八千三百九十¶
三畝零又政仁八圖一併丈勘計有荒田一千二百四¶
十九畝據稱始自明末抛荒歴來錢糧因奏銷攸闗往¶
往俱責糧里官役代賠為累日深亟應確勘詳報又查¶
長洲縣版荒原於康熈十五年奉文清丈案内見清出¶
田蕩七萬四千二百九十畝零彼時奉部文有不許虧¶
額之行未敢請豁仍循舊例徴輸折色以足額賦於康¶
熈二十六年八月該縣通詳各院批司查議行據蘇府¶
<pb:KR4f0035_WYG_039-13a>¶
詳覆前来查版荒田内現有復熟田一千六百四十二¶
畝零在謹陳清理等事案内詳報此外荒折田畝應行¶
勘確分晰荒熟造冊詳奪又查靖江縣濱江之地坍漲¶
不常全書定例設有平沙灘三則遇漲則陞科通縣均¶
減坍則豁賦通縣均加總不失額徴之數後因蘆灘一¶
項改歸工部奏銷錢糧各分款目不能通融㑹算是以¶
蘆課雖有丈増而前項坍沒田地幾及九千畝之多至¶
今賠累糧差今據該邑民人褚如等呈請豁免應請飭¶
<pb:KR4f0035_WYG_039-13b>¶
行該府丈勘坍缺確數造冊詳報又查金壇縣荒民朱¶
公臣等呈稱壇邑積荒田畝因軍興需餉奉文開墾起¶
科前縣令民認墾徴糧以致民困如故實共版荒九萬¶
餘畝現在人户包賠官民交困等語亟應請飭該府確¶
勘詳報又查丹徒縣申詳坍江最為民困沿江田地盡¶
成一片汪洋而錢糧仍存户内坍户望水賠糧折骨難¶
完故有張子巖等曽以田坍成江等事疊控通詳又版¶
荒積累雖經委員勘明亦尚未¶
<pb:KR4f0035_WYG_039-14a>¶
題蠲虚懸民累又查江都縣坍民孫繼登於康熈十四¶
年起至康熙二十年止共計坍沒田五十頃一十六畝¶
零又續報坍民張元長等於康熈二十一二十二年坍¶
沒田八頃八十六畝零二項共田五十九頃三畝零先¶
據里民藍岳等呈稱前項坍田俱係望水賠糧議以嗣¶
後新漲淤洲三分陞蘆七分補坍等情亟應飭府確勘¶
詳報以上句容等六邑坍荒田地除丹徒縣坍江已奉¶
陞任撫都院趙飭委江鎮道親加丈勘見在移行查造¶
<pb:KR4f0035_WYG_039-14b>¶
冊結另詳核奪外所有句容長洲靖江金壇江都五縣¶
坍荒若不速行専員確勘詳報¶
題豁則各屬無田之糧災民包賠苦累日甚一日無所¶
底止相應詳明伏候憲臺俯念各屬坍荒困累實甚特¶
檄専委各該府正躬親查勘確實造具冊結詳報核¶
題蠲豁庶各屬災黎既受¶
皇恩從前通行蠲免復被憲徳將来永絶賠累矣¶
　　請停銅觔採辦詳文¶
<pb:KR4f0035_WYG_039-15a>¶
竊照¶
朝廷設官分職在因事以制宜臣子殫力奉公應審時¶
以處務葢舊章不難於遵守而新令尚須夫變通兹有¶
勢出萬難如採辦銅觔一事幸逢¶
恩詔廣諮豈容緘黙不言所當亟請更張以求毋悮公¶
務者也夫蘆課辦銅責成藩司以公帑之錢糧應公家¶
之急需自應竭蹷趨承獨是部價甚少市價甚昂採辦¶
運解賠累多端實非智所能謀力所能勝即略舉掣肘¶
<pb:KR4f0035_WYG_039-15b>¶
之處其不便有四請為憲臺陳之查銅觔一項於康熈二¶
十三年七月内經户工各部㑹覆錢法侍郎佛¶
題請議將蘆課并各闗増添銅觔不令匠役出局毎月¶
鑄錢二卯可杜盜鑄之弊令於江寧撫屬蘆課銀内動¶
支一萬一千五十兩辦銅十七萬觔安徽撫屬蘆課銀¶
内動支三千九百兩辦銅六萬觔湖廣省蘆課銀内動¶
支六百二十兩七錢五分辦銅九千五百五十觔在大¶
部理財經¶
<pb:KR4f0035_WYG_039-16a>¶
國之道誠周且至矣第江南地方既非産銅之區又非¶
聚銅之處商販向屬稀少且經各闗嵗嵗購辦搜刮殆¶
盡若在江蘇一處嵗欲辦足十七萬觔為數甚多以極¶
多之銅採之不産之地何怪乎市價騰湧屢煩籌畫終¶
難集事也在章前司奉行之始曽照每年採買顔料布¶
疋之例詳請咨明内部飭行州縣分辦原冀衆擎易舉¶
近奉部文専責藩司一人按數取盈藩司事務冗繁承¶
奉¶
<pb:KR4f0035_WYG_039-16b>¶
欽部憲案綜覈錢糧解給餉糈催徴提比日夕料理寢¶
食不遑何能採辦如許銅觔依限轉輸以接濟鼓鑄哉¶
如二十五年上半銅觔解部稍有遲違陞任章前司曽¶
奉¶
題㕘降罰年来採辦既慮銅觔無出更憂起解違期瞻¶
前顧後無可解免此辦銅掣肘之不便一也至蘆課銀¶
兩從前原屬蘆司管理今銅觔一項大部議於闗稅銀¶
内増辦蘆課銀内派買葢以昔日之蘆差比例今日之¶
<pb:KR4f0035_WYG_039-17a>¶
闗差是以一併及之殊不知蘆課自歸有司之後十數¶
年間每年照地丁一例刋布由單正額之外禁絶錙銖¶
耗羡非似闗税按貨譏徴嵗月盈餘堪以充用今部價¶
每觔六分五釐而各處市值則每觔一錢五六分及一¶
錢七八分不等彼此懸殊苟給銀不足孰肯輕售雖大¶
部可以責之藩司而藩司豈能强取之商賈計銅十七¶
萬觔照市價約算嵗不敷銀幾二萬餘金且邇来闗銅¶
業奉部¶
<pb:KR4f0035_WYG_039-17b>¶
題定價一錢而蘆課比例¶
題請未邀部允此等銀兩天不能降地不能出養㢘薄¶
俸即盡數全捐何補於事此部價不敷賠累之不便二¶
也再銅觔解部向雖詳明每擔動支蘆課水脚給銀六¶
分五釐此奉文之初從省酌用寧減毋浮試思鄉鎮市¶
廛肩挑小民負荷貨物一擔行不數里索銀二三分不¶
等自蘇抵京計程數千餘里豈此纎微水脚果能敷用¶
乎即如辦完發解則包索有費募夫挑送上船則脚價¶
<pb:KR4f0035_WYG_039-18a>¶
有費雇船裝運則水脚有費押解員役則資斧有費銅¶
船到通盤剝交部車載夫搬則力役有費以及祭祝江¶
河犒勞水手與闗津盤驗阻風守凍守候掣批躭延多¶
費若吝惜不給必滋貽悮何能無翼而飛不脛而走此¶
辦完解運之不便三也前司曽將辦解維艱價值過少¶
情由其詳荷蒙前撫都院湯㑹同總督部院王¶
題准部覆以安徽湖廣江西係藩司動支蘆課採買並¶
未請停増價為駁查安徽雖止辦銅六萬觔而採買運¶
<pb:KR4f0035_WYG_039-18b>¶
解包賠多累同屬煩難前司曽准屢次咨移㑹詳停辦¶
因下江所請未邀部允未敢再請而賠累之苦未嘗不¶
言及也至湖廣止辦銅一萬觔江西止辦九千餘觔江¶
蘇計多一十六倍不啻天淵且湖廣乃出産之藪江西¶
為聚集之方所辦無多非可同日而語惟此下江之銅¶
四路分購艱於完辦此派買數多之不便四也有此不¶
便四端掣肘實甚本司竊思司庫有一項之收存即有¶
一項之解支並無閒款堪以通融此等價外盈千累萬¶
<pb:KR4f0035_WYG_039-19a>¶
之金錢實係無米之炊巧婦所難前司欲令産蘆各屬¶
照額動辦而州縣各官俸微力薄焉能承應勢不得不¶
派諸洲民輸納葢以蘆洲為佃民之恒産舍洲民外無¶
可誅求是從前辦解銅觔内部名雖責成藩司而究竟¶
賠累實係洲民其為不便於民之事無逾此者本使司¶
叨蒙¶
皇恩特簡惟有益勵素心潔已愛民方可報稱萬一斷¶
斷不敢仍蹈積習派洲民承辦以滋譴戾然令本使司¶
<pb:KR4f0035_WYG_039-19b>¶
自行採辦計銅十七萬觔照市價一錢八分一觔積算¶
需銀三萬零六百兩除動支蘆課一萬一千零六十兩¶
止可買銅六萬一千餘觔外尚少銅十萬八千餘觔需¶
銀一萬九千五百五十兩解銅水脚之費尚不在内如¶
許金錢而責之數十年内飲冰茹蘗之窮員其將何以¶
賠辦哉揆情度勢必致貽悮與其被㕘於異日何如公¶
籲於斯時所當亟請本院俯鑒顛末㑹疏入¶
告將此項銅觔分派産銅省分採買供鑄庶價值稍賤¶
<pb:KR4f0035_WYG_039-20a>¶
可以辦解無悮非惟江省洲民永免額外誅求而藩司¶
一官亦可無徒受㕘罰之患矣¶
　　江西曉諭軍民示¶
照得楚省譁兵屢據塘報奏捷時下大兵雲集指日即¶
可撲滅已經出示曉諭乃有奸徒李美玉袁大相妄布¶
訛言業經審明按軍法處斬訖原無黨羽並不株連一¶
人合行明白曉諭為此示仰兵民人等知悉奸徒犯法¶
罪由自取本都院莅任方新愛惜兵民視同一體一切¶
<pb:KR4f0035_WYG_039-20b>¶
調度機宜業已綢繆未雨密為布置極其周詳爾等各¶
安本業毋聴訛傳煽惑自貽伊戚有負本都院惓惓告¶
誡至意¶
　　議復先賢祀典檄¶
照得祀國之大事也道統之似續功徳之漸被名節大¶
義之昭垂皆足以興人心而扶世教不但慮神明之怨¶
恫也按南昌府志舊有先賢祠宇甚多或分祀或合祀¶
禮所謂有其舉之莫敢廢焉者也而今多已蕩為荒煙¶
<pb:KR4f0035_WYG_039-21a>¶
野草將欲各踵其舊址而復之為費不資無所措給本¶
都院思建理學名賢為一祠忠節名賢為一祠萃其主¶
而合祀之其與典禮宜歟否歟夫澹臺子友教於此開¶
西江聞道之始其理學之冠乎繼此則濓溪先生也三¶
先生祠所謂南軒東萊象山也豫章二十四先生祠象¶
山外則五羅(從彦倫洪先/欽順汝芳)二陸(九韶/九齡)二李(燔/材)二張(洽元/禎)¶
二吴(澄與/弼)二胡(居仁/直)二鄧(以讃/元錫)黃(灝/)歐陽(徳/)鄒(守/益)魏(良/弼)¶
舒(芬/)王(時/槐)也豫章先賢祠其不重見者一胡(儼/)二萬(廷/言)¶
<pb:KR4f0035_WYG_039-21b>¶
(思/謙)也王文成公雖祠同仁疑不可不更享於此葢亦原¶
有専祠也凡此其皆可合焉否歟澹臺子現有専祀亦¶
宜共享歟抑祭義有祭不欲數之說或嫌於瀆歟其中¶
諸儒已經前人定入祀典非大有可議固不宜祧然而¶
一二未甚著名者其果皆符於公論歟據南昌府學南¶
昌新建二縣學查稱饒雙峰陳雲柱章本清鄒南臯四¶
先生擬應増入祠内此邦名儒最多一開増入之例得¶
無議論滋擾歟一祠不能容多主如果止此四先生卓¶
<pb:KR4f0035_WYG_039-22a>¶
卓出衆輿論僉同紳士呈明到案定奪此理學名賢所¶
宜慎重確議者也再如五賢祠所謂梅(福/)徐(䙙/)有清節¶
者也陳(蕃/)范(寗/)韋(丹/)有忠功者也大忠祠岳(飛/)文(天/祥)謝¶
(枋/得)三公忠臣廟趙(徳/勝)劉(齊/)牛(海/龍)李(繼/先)等十四公同仁祠¶
孫(燧/)胡(世/寧)許(逵/)王(守/仁)伍(文/定)唐(龍/)六公旌忠廟孫許已見¶
之外别有周(憲/)黄(宏/)馬(思/聰)宋(以/方)四公大節祠黄(子/澄)練(子/寧)¶
以下十五公江丞相(萬/里)黄司空(法/氍)皆忠類也蘇雲卿亦¶
髙節也其豫章三賢祠舒魏已見二十四先生中熊(浹/)¶
<pb:KR4f0035_WYG_039-22b>¶
於郡乘不稱為理學或宜附祀於此歟青雲譜原梅仙¶
祠也似宜易額而復其主陳仲舉易像以主去左右配¶
革天王之邪號孺子墓已立祠黄司空有廟存韋公仍¶
於石亭寺復其主蘇雲卿奉主於百花洲上之亭可歟¶
否歟是六公者或有専祠則不必合祀歟抑不妨兩祀¶
之歟江丞相或可於縣庠舊地小構數椽歟抑附祀於¶
此歟同仁諸公現有祠又復當合祀其人歟否歟據南¶
昌府學南昌新建二縣學查稱名宦韓(雍/)林(俊/)蔡(清/)李¶
<pb:KR4f0035_WYG_039-23a>¶
(夢/陽)四公擬應增入祠内夫郡縣學已有名宦祠春秋血¶
食矣或猶不足以報其徳澤之及人歟抑止應於原有¶
祠廟者補其闕廢而不必他及歟如果此四公者功烈¶
特異出衆議之同紳士呈明到案定奪按蔡有功聖經¶
賢傳亦在理學之列似不與韓林李三公為類者是歟¶
非歟凡已在祀典者前人必有定論而増損於其間則¶
其事鉅其闗繋匪輕衆論難於合一將無築舍道旁歟¶
此又忠節名賢所宜慎重確議者也事闗千秋大典為¶
<pb:KR4f0035_WYG_039-23b>¶
此仰提學道即便㑹同布政司於牌内所列先賢祠祀¶
事理宜分宜合宜専宜附宜增宜否一一精酌詳議明¶
白申呈以便舉行¶
　　頒行學規檄¶
照得風俗之淳漓視乎人心士習之邪正本諸學術故¶
志必於道而教則有方本都院搜覽先儒語錄文集見¶
胡文敬公續白鹿洞學規簡易切當深有禆於人心學¶
術各屬諸生居文敬公之鄉世之相去未逺豈無私淑¶
<pb:KR4f0035_WYG_039-24a>¶
之懐合亟抄發學規用作砥礪為此仰道官吏照牌事¶
理即將抄發續白鹿洞學規檄發各府轉行所屬刋榜¶
學宫并白鹿洞書院俾諸生咸知作聖之本入道之功¶
朝夕講究務期躬行實踐日久自臻賢路不可惑於異¶
說狃於習俗以致離道日逺自甘廢棄該學教官并白¶
鹿洞司教不時宣講勤加訓勉兼課經書䇿論題目辯¶
晰義旨無廢舉業庶幾徳行文藝漸有進益大抵今日¶
講學務嚴絶利欲奔競與夫好髙喜異之念而以聖賢¶
<pb:KR4f0035_WYG_039-24b>¶
為必可為知行博約各循其序然後義理精明操行純¶
固發之文辭自無悖謬荒疎之患遵文敬以紹紫陽即¶
是宗濂洛以遡鄒魯希聖達天無俟他求矣諸生中有¶
能苦志勵行者該府縣不時申報以憑優奬毋得虚應¶
故事置諸髙閣有負本都院期望士子苦心仍取各遵¶
依報查¶
　　咨河南撫院送　文廟祭器文¶
為照　文廟祭器載在典制必燦然美備始稱偉觀中¶
<pb:KR4f0035_WYG_039-25a>¶
州兵燹之後祭器殘缺甚多本都院叨撫西江適見南¶
昌府　文廟内陳設祭器用瓷燒造式様精工宛如前¶
代法物随捐資照式燒造大小共計一百六十八件装¶
一十六筩敬送歸徳府　文廟陳設以仰佐貴都院振¶
興文教盛心相應咨㑹為此合咨貴都院請煩查照轉¶
行敬謹收貯以垂永逺施行¶
　計開¶
　　第一筩象尊一件簋四件小燈臺四件爵四件¶
<pb:KR4f0035_WYG_039-25b>¶
　　第二筩犧尊一件簋四件大燈臺二件小燈臺十¶
　　件爵四件¶
　　第三筩簋七件爵四件¶
　　第四筩簋八件爵九件¶
　　第五筩豋一件簠六件¶
　　第六筩簋一件簠五件鉶二件¶
　　第七筩簠六件鉶二件¶
　　第八筩簠六件鉶二件¶
<pb:KR4f0035_WYG_039-26a>¶
　　第九筩太尊一件雲雷尊三件簠一件鉶一件¶
　　第十筩雲雷尊一件著尊一件壺尊二件鉶二件¶
　　第十一筩雲雷尊一件著尊二件壺尊一件鉶二¶
　　件¶
　　第十二筩太尊一件著尊一件壺尊一件鉶一件¶
　　香爐四件¶
　　第十三筩太尊一件著尊一件壺尊一件香爐七¶
　　件¶
<pb:KR4f0035_WYG_039-26b>¶
　　第十四筩香爐十六件¶
　　第十五筩香爐十六件¶
　　第十六筩香爐七件¶
　　修澹臺子祠墓檄¶
照得崇功報徳敷政所先敬道尊賢致治之本先賢澹¶
臺子南逰江楚終老豫章丘壟現存已歴二千餘載墓¶
旁有友教堂為宋淳熈中所建明正徳萬厯間重加修¶
葺嵗月既深漸至頽廢昔柳下之塋曾禁樵蘇於百步¶
<pb:KR4f0035_WYG_039-27a>¶
信陵之塚亦置典守者五家矧澹臺子以　聖門髙弟¶
倡道西江而使松楸彫殘祠宇傾圮每當拜瞻彌深慨¶
歎夫興廢舉墜司風教者之責也合行查議為此仰司¶
官吏照牌事理即便㑹同提學道遴委能員親詣澹臺¶
墓清理界址將墓道祠宇作何修葺酌量估計約需工¶
料若干應動何項無礙官銀一併㑹議妥確造冊詳報¶
以憑批奪擇日興工表彰前哲在該司自有同心也佇¶
俟佇俟¶
<pb:KR4f0035_WYG_039-27b>¶
　　議復鵞湖書院檄¶
照得崇敬先賢興起來學所以淑人心而隆治道闗係¶
甚大查廣信府鉛山縣有鵞湖書院為宋大儒朱文公¶
吕成公陸文達文安諸公㑹講之地遺像在焉四先生¶
之靈爽實式憑之春秋修祀載在令甲自宋迄今屢經¶
興廢明景泰中撫軍韓襄毅公肇建祠宇正徳中提學¶
副使李公崆峒拓地再遷迨我¶
朝順治甲午經前撫院蔡重修以來幾四十年値甲寅¶
<pb:KR4f0035_WYG_039-28a>¶
兵燹之餘盡皆頺毁鞠為茂草凡来登降莫不憮然本¶
都院撫江四載已於省城創建理學忠節二祠合祀羣¶
哲於凡逺近書院將圖次第修舉兹膺¶
新命調撫江左獨於此舉尚未及行良用疚懐合行查¶
議為此牌仰該司照牌事理即便㑹同提學道遴委賢¶
員親詣相度應作何修葺務須不華不陋堅固可久確¶
估工料若干該司道酌動無礙官銀給發委官董理興¶
工逐一修整俟竣工之日仍繪圖具報本都院查考光¶
<pb:KR4f0035_WYG_039-28b>¶
先賢之俎豆繼韓李之芳型本都院於該司道有厚望¶
焉佇俟佇俟¶
　　捐俸續置鹿洞學田檄¶
照得鹿洞書院昔號廬山國學為大儒講學之地四方¶
諸生肄業其中彬彬甚盛今幸逢右文之世蒙¶
皇上親灑宸翰頒賜懸額隆儒重道尤為亘古希覯本¶
都院東鉞西江仰體徳意訪求名彦専司訓迪諸生負¶
笈來學無非王國之楨良可嘉尚惟是旅食艱難篝燈¶
<pb:KR4f0035_WYG_039-29a>¶
乏費洞中雖有舊設田租恐不足用本都院心竊念之¶
今特捐薄俸少許續置洞田用佐肄業諸生燈火之資¶
少慰本都院振興文教之心合行檄發為此仰府官吏¶
照牌事理即將發去本都院俸金四十兩查收明白立¶
即置田收租為鹿洞諸生涓滴之助仍即具文報查毋¶
違速速¶
　　江蘇查名賢祠檄¶
照得推崇先哲宜彰俎豆之光仰企前徽用展式廬之¶
<pb:KR4f0035_WYG_039-29b>¶
敬吴自至徳開疆人文蔚起碩彦名卿後先接踵理學¶
經濟彪炳汗青其間或以忠節著或以文學稱或以功¶
業顯流風餘烈洵堪尸祝千秋本都院夙昔讀書懐古¶
即深尚友之思兹者移撫名邦正慰景行之願乃縁簿¶
書填委久欲瞻禮而未遑爰擬嵗首親詣各賢相書院¶
特申崇禮之誠但必其人徳業聞望卓越今古表表史¶
冊者庶稱本都院瞻仰至意其不甚彰著者寧慎毋濫¶
姑闕之可也合行查議為此仰府官吏照牌事理即便¶
<pb:KR4f0035_WYG_039-30a>¶
飛飭府長吴三學教官徧訪蘇郡名宦鄉賢専祠書院¶
除泰伯三讓髙風延陵致國守義自無庸置議外其餘¶
一切祠宇微論年世逺近後裔盛衰總以名實相孚事¶
蹟班班可紀者㑹議㕘酌考核論定造冊彚報毋濫舉¶
毋遺漏以憑察核施行事闗大典匪可草率從事如或¶
所議未協惟該教官是問慎之慎之¶
　　飭查東林書院祀典檄¶
案據無錫縣呈報東林書院現在配祀木主銜諱等情¶
<pb:KR4f0035_WYG_039-30b>¶
到院據此為照入祀諸儒共計七十餘位其中先後祔¶
祀某某奉何批行某某何時立主某某因何得以與列¶
自應細查明白逐一造報冊内未據開明又查書院諸¶
生錢肅潤編道南正學目錄四巻列從祀八十餘位與¶
該縣呈送書冊多有牴牾如目錄有曾櫻林宰左光斗¶
李應昇周順昌周宗建黄尊素姚希孟陳仁錫徐汧楊¶
廷樞十一位又末巻有胡時忠堵景濂錢爾登三人而¶
書冊並未開載據書冊有秦爾載陳正卿陳揆秦重泰¶
<pb:KR4f0035_WYG_039-31a>¶
四人而目錄並無又據稱撤去刁包惲日初二位木主¶
亦未聲明是何緣故應否遽撤案查從祀如是之多中¶
間豈無冒濫除原配位羅胡喻尤李蔣及邵二泉七位¶
外又天啓間所定顧涇陽涇凡錢啓新薛元臺安我素¶
劉本儒六位又崇禎間所定髙景逸葉閒適陳筠塘吴¶
素衣許静餘鄒經畬六位從祀已久俱無容輕議外其¶
餘自應一一確核為此仰府官吏查照来文即將道南¶
祠現在祔祀木主遵照檄内事理查明造具書冊該府¶
<pb:KR4f0035_WYG_039-31b>¶
仍逐一親加確核或係理學先儒或係忠節名臣或應¶
照舊從祀或應議祧明白註冊詳送以憑酌奪東林祀¶
典闗係理學薪傳非比汎常久知該府留心正學寧嚴¶
毋濫勿徇勿偏務愜公論仍飭該縣嗣後如有請祀務¶
須詳候批示可否毋得擅置木主私送入祠致干查究¶
未便書冊目錄二本并發¶
　　批允東林書院祀典檄¶
案據該府呈詳東林書院配祀木主等情到院據此為¶
<pb:KR4f0035_WYG_039-32a>¶
照東林一席為龜山先生講學地從祀諸賢皆其薪傳¶
嫡派必淵源之有自斯俎豆之無慙當日顧髙兩先生¶
所定慎重之意猶可想見不意邇来波流日頽冒濫漸¶
廣毋論私議擅増者固多阿徇即經前次更正者亦非¶
定評甚至以道南之瓣香為交逰之情面仰羞往喆俯¶
忝家聲嘻風斯下矣間復繹前院湯批詞有云啟禎諸¶
君子直節清修謂之東林黨人則可而於書院無與有¶
哉斯言又云為今日計當倣前人釐正忠定諸先生遺¶
<pb:KR4f0035_WYG_039-32b>¶
意而為之嗟乎在今日若果加釐正議撤者恐不止刁¶
惲兩君矣本都院自愧中州樸學辭章小技於斯道未¶
嘗涉其藩籬是以不敢遽為軒輊據該府詳稱應倣¶
文廟位次斟酌等殺分别于堂廡之間祗慎重於將来¶
毋更張於已往所見甚正持論亦恕今擬於前十九位¶
外増進馬素修先生一人計共二十位倣十哲例配享¶
堂上其史玉池先生以下五十三位倣先儒例依時代¶
次序分别東西兩廡至於左周諸公大節已炳日星原¶
<pb:KR4f0035_WYG_039-33a>¶
不藉東林重餘子僅僅稱鄉黨善士者又不足重東林¶
既未設有牌位不必更添虵足自後毋得輕進一人以¶
干清議除詳批發并出示曉諭外合就飭行為此仰府¶
官吏文到轉行該縣遵照更定位次依序安設并將前¶
院湯批詞及本都院此檄楷書刻石置諸講堂壁間仍¶
即具文報查毋違¶
　　議災田溢完銀米通准流抵檄¶
據該司道㑹詳淮揚徐等屬上年災田溢完錢糧一概¶
<pb:KR4f0035_WYG_039-33b>¶
不准流抵或另詳請咨聴部議奪縁由到院據此案查¶
先據該司㑹詳淮揚徐等屬上年災田溢完錢糧不准¶
流抵惟徐州於定例應蠲之内尚有溢完准其流抵等¶
情當批該司㑹同妥議畫一具詳去後今據議將徐州¶
溢完同各屬一概不准流抵但查淮揚徐各屬上年非¶
常水災民生困苦是以㑹疏¶
題請將應徴銀米破格全蠲因部覆未允又經㑹疏¶
題請將三十五年地丁漕項錢糧全蠲其三十四年未¶
<pb:KR4f0035_WYG_039-34a>¶
完錢糧暫行停徴欽奉¶
特㫖這三十五年一應錢糧俱著照所題盡行蠲免其¶
三十四年未完錢糧亦照所題停徴等因欽遵在案是¶
三十四年停徴者係就术完之數其三十五年全蠲者¶
係按額徴而言兩次原疏甚明非三十五年亦止請蠲¶
未完也今該司詳稱奉¶
㫖將一應錢糧盡行蠲免似指災田未完錢糧而言既¶
屬臆度之詞亦非原題之意況定例内凡奉蠲錢糧有¶
<pb:KR4f0035_WYG_039-34b>¶
已徴在官不准流抵次年錢糧者以違¶
㫖侵欺從重議罪歴稽往牘凡有溢完俱與流抵並無¶
不准之案即康熈十九年淮揚重災亦曽全蠲溢完之¶
銀原准流抵今若將已完之銀不准流抵下年錢糧惟¶
將未完之項扣蠲則被災十分之區同係顆粒無收乃¶
拖欠者既荷¶
殊恩而急公者不蒙一例事屬不均況溢完錢糧若准¶
流抵在被災小民凡有完過三十五年銀米俱可照依¶
<pb:KR4f0035_WYG_039-35a>¶
完納之數抵算三十六年應輸之項絲粟皆有著落設¶
有不肖官胥乗機欺隠小民自可執持印票為之清理¶
難容欺混則徴收在官錢糧不待上司清查自是盡數¶
報出倘不准其流抵小民遂謂完過錢糧業已不准抵¶
算下年之數毋容再問則州縣已徴災田錢糧或不行¶
解支官蠧得以通同侵蝕即使提弔徴收簿冊核算或¶
將災田所完之項指為熟田所輸或將熟田未完指為¶
災田拖欠那移掩葢往来牽混任意侵漁種種弊端殊¶
<pb:KR4f0035_WYG_039-35b>¶
難稽核是不准流抵侵隠弊生准其流抵民得實恵今¶
司詳所謂抵還徒滋官役混冒民無實恵之語似非確¶
論至於徐州照依定例應蠲三分之數計算内中尚有¶
溢完從前尋常災傷照例蠲免之時尚應流抵及今重¶
災破格全蠲之際反行不准尤屬未協且溢完流抵載¶
在¶
欽頒定例直𨽻各省無不遵行其来已久今不准流抵¶
之議創自江蘇始於今日如部覆允從恐將来竟為成¶
<pb:KR4f0035_WYG_039-36a>¶
例殊非體恤災黎之意萬一内部執持已徴在官不准¶
流抵原有處分嚴例反行駁㕘誰任其咎目下奏期已¶
迫亟應議定以便查造蠲欵按數入奏難容延悮除咨¶
商漕督兩部院及安撫都院外合再飭行查議為此仰¶
司官吏查照来文事理即將淮揚徐等屬上年災田溢¶
完錢糧蔡照¶
欽頒定例及從前蠲免成案將應否流抵之處該司道¶
㑹同安藩司再加確議聨銜通詳定奪毋再混延致千¶
<pb:KR4f0035_WYG_039-36b>¶
未便火速火速¶
　¶
　¶
　¶
　¶
　¶
　¶
　西陂類稿卷三十九¶
