# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:38.861659
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷十一
<pb:KR4f0035_WYG_011-1a>¶
欽定四庫全書¶
　西陂類稿卷十一¶
　　　　　　　　　　　　吏部尚書宋犖撰¶
　漫堂草¶
　　春日雨中用至韻¶
溟濛江上雨正是插秧時種樹催辛秀聯吟擬退之濤¶
應翻古井柳欲暗叢祠惆悵遨頭阻空餘弄酒卮¶
　　雨¶
<pb:KR4f0035_WYG_011-1b>¶
去冬十日雪今春十日雨端居豐暇豫冲襟快容與霑¶
灑遍江界淒清逼廨宇懸麻急陣催驚湍空階聚雲濃¶
儼潑墨雷殷過撾鼓秧鍼戰逺塍浪花翻别浦巖崖遲¶
芳眺花藥探深塢翠憐椶扇欹紅訝櫻脣嫵照水聳海¶
鶴望晴叫鸚鵡廵簷腰髀便閉閣樽罍舉畫展江南春¶
思入古竹圃燒筍願莫酬束帶情何苦且好讀漢書因¶
之教兒炬¶
　　偶讀江湖長翁詩有西江米㯺絲作窩之句適午¶
<pb:KR4f0035_WYG_011-2a>¶
　　飯有此欣然為長句用原韻¶
天隂對畫向霜壁嗒然移情忘午食西江米㯺絲作窩¶
妙句偶檢長翁册朅來廚娘適進此風味殊佳驚創得¶
我家西陂十頃麥芃芃每愛没牛膝餅盤麨碟飽農夫¶
至老不見長腰粒况此粉之復縷之蠒緒遜工玉遜徳¶
芼以薑橙㸃醯醬放箸縈迴定千尺飯罷江樓望江甸¶
如毯新秧風䇿䇿¶
　　雨中示朱樸士時樸士將遊齊州¶
<pb:KR4f0035_WYG_011-2b>¶
旗靜門閒㦸自交雨中飢鶴上堂坳花枝檻列春秋桂¶
(山礬一/名春桂)菜把園供大小巢雙屐輕抛苔欲涴三杯軟飽¶
句從敲暢遊擬共修之去免使山靈逺獻嘲¶
　　采芑作用陳簡齋村西買山藥韻¶
曉起向射㕔偶試登山脚鶴邊送遙青紛披足花藥芑¶
從故鄉移生意恐小却孰知春風吹新苗映叢薄采采¶
念雅詩清露衣上落我今困塵鞅如鳥雙翅縳野飯偕¶
村農幾時踐夙約芳嵗委江濤搔頭聽姑惡¶
<pb:KR4f0035_WYG_011-3a>¶
　　起姪出守威寧將取道豫章詩以遲之三首¶
蠻烟瘴雨自遐陬年少何妨萬里遊此去當官須鄭重¶
道傍負弩是諸侯¶
過家上塚清明後取道西江慰老懷風雨連旬縱留滯¶
也應擁傳度臨淮¶
矯首江天耿寸心月明還惱蔽層隂鰣魚將到紅薔發¶
遲爾衙齋次第吟¶
　　咏庭前花木五首¶
<pb:KR4f0035_WYG_011-3b>¶
誰傍踈籬種小桃亂藤惡竹苦相交年來手為芟除却¶
牆角椶櫚得並高¶
架上紅薔錦段張惱人顔色殢人香簿書叢裏抽身去¶
獨凭欄干到夕陽¶
叢桂連蜷色可餐凌晨清露更漙漙白頭翁亦知憐此¶
故把新巢葉底安¶
西江昨嵗兼旬雪末利芳蘭晩吐芽一事最為殺風景¶
佛桑兩樹不開花¶
<pb:KR4f0035_WYG_011-4a>¶
山櫻矯作盆中景輪囷離竒亦可觀不道如珠纔數子¶
朝來已被鳥銜殘¶
　　别院二首¶
别院如山靜旗門鼓不撾徃來行樂地開遍蜀葵花¶
擣醬收梅子移欄避筍芽也知公事少清課近來加¶
　　朱悔人雨中見過留飲衙齋同吳志上兒至分賦¶
　　用湯西崖簡張𢎞蘧韻¶
潞沙一别五年强猶未抽身返芰梁何意宦途容建節¶
<pb:KR4f0035_WYG_011-4b>¶
無多家法祇循牆故人偶過同聽雨好句分題各據牀¶
瑞酒依俙浭酒洌醉餘消受竹風凉(端酒出金陵味/類豐潤浭酒)¶
　　(附/)次前韻　　　　　　　　　　　載震¶
　風流不減昔年强五載相思月照梁久許心香師宋¶
　豔誰搖健筆短曹牆操卮憶徃東西路跋燭論文上¶
　下牀最是㦸門清似水幽花滿院雨蒼涼¶
　　　次前韻　　　　　　　　　　吳允嘉¶
　夜分索句興偏强爭似新泥落燕梁户外雨聲多在¶
<pb:KR4f0035_WYG_011-5a>¶
　竹燈前花影自窺牆官宜老鶴同三徑客許清琴共¶
　一牀嬴得宋家氷雪咏頓教五月座生凉¶
　　孔雀雛¶
炎方珍鳥得佳雛飲啄風前本自孤棲桀何妨從奮迹¶
吮毫肯為寫新圖(趙松雪有錦/石雙雛圖)微聞格磔呼都䕶已訝¶
斑斕類鷓鴣待到屏開倍馴擾青蓮閒客頓教輸(白鷴/號間)¶
(客太白有詩亦/稱為鷄所伏)¶
　　辛未夏五月過北蘭寺時烟江疊嶂堂初成漫賦¶
<pb:KR4f0035_WYG_011-5b>¶
　　五首¶
茅堂一到一番幽碧筍如簪傍檻抽得得山僧扶杖出¶
楮袍蒻笠總風流¶
楝花坪子最荒凉逕轉籬開石几張好處花時還記取¶
繽紛紫雪㸃衣裳¶
小閣秋屏竹樹團蕭森五月欲生寒推牕又改山川面¶
不與空亭一例看¶
烟江疊嶂堂中坐流覽烟江疊嶂圖莫把清光浪摹寫¶
<pb:KR4f0035_WYG_011-6a>¶
且須長句誦髥蘇¶
斷雨殘雲止復行蒲颿十幅徃來輕斜陽忽放山根出¶
江外重湖一線明¶
　　(附/)次前韻　　　　　　　　　　　載震¶
　堂通野阜轉清幽壓戸藤梢帶葉抽最好江洲浮逺¶
　緑孤懸塔影漾中流¶
　領取空庭五月凉烟生粉壁畫高張(羅牧/畫壁)何來萬箇¶
　青鸞尾翠滴層欄欲染裳¶
<pb:KR4f0035_WYG_011-6b>¶
　歴落村坳碧幾團隔江遙睇動深寒雲嵐横側紛成¶
　態載酒頻來不厭看¶
　晴簷對景閒披卷松雪翁書文沈圖不是漫堂雅好¶
　事阿誰舉似到王蘇(宋王晉卿烟江疊嶂圖東坡題/詩真蹟今不可得公有趙承㫖)¶
　(書蘇詩沈啓南文衡山/補圖巻是日攜至同觀)¶
　短柵逶蛇曳履行晩颸搖颺葛衣輕老僧送客烟江¶
　外一鳥啼殘落照明¶
　　(附/)前題次韻　　　　　　　　　　　　至¶
<pb:KR4f0035_WYG_011-7a>¶
　北蘭曲逕入清幽蕉葉藤梢次第抽行至空亭一翹¶
　首稻花雨足漲江流¶
　波光㶑灩栁隂凉白版為牀小閣張長日聽鸝同老¶
　衲浮嵐暖翠撲衣裳¶
　棟影蕭疎竹影團山泉一酌訝清寒毗陵題後人爭¶
　品未許參寥兩様看(澹雪泉為/卲子湘題)¶
　眼底江山真是畫堂中水石有新圖(羅飯牛/畫壁)分題爭¶
　羨髥翁句風調居然似大蘇(謂悔/人)¶
<pb:KR4f0035_WYG_011-7b>¶
　蹋遍平沙未肯行心隨鷗鷺泛波輕蕭閑更愛江天¶
　寺一尺斜陽塔頂明¶
　　題祝京兆髪書二首¶
迸出驪珠濡墨時縱横真欲逼游絲香鬟䰀鬌盤鴉色¶
翦付枝山也不辭¶
小蘸烏雲向研池中書君老未應竒仁宗飛白看雲字¶
(為余家/舊藏)三昧均將造化師¶
　　雨中用至韻¶
<pb:KR4f0035_WYG_011-8a>¶
近得西陂信荒寒比舊加空亭浮積水茅屋映疎麻鄉¶
國愁何劇江城晩不譁射堂閒對酒冒雨摘新瓜¶
　　次韻答朱悔人四首¶
鬢上繁霜逐嵗增風雲真自愧依乘姚江姓字瞻巖谷¶
(時得陽明廬/山紀功碑)滕閣登臨感廢興小草也知人共薄高文¶
何綺老無能天涯喜接掀髥客梅雨庭蕉緑幾層¶
堆案文書撥不開敢言胸次絶纎埃事當鑿枘新愁結¶
詩别源流舊雨來江上鰣魚纔出網幕間乳燕乍翻雷¶
<pb:KR4f0035_WYG_011-8b>¶
臨觴古跡無勞問已妥先賢闢草萊(新建理學/忠節二祠)¶
河曲勾留憶潞沙鈴齋㑹合興還賖經旬眠食都添味¶
何處林巒不是家古寺扶笻行竹色方塘展席對薲花¶
匡廬傲我曾遊眺指㸃空亭帽影斜¶
䟦燭分題共䇿勲深衷湖海託鷗羣家人雜遝求書扇¶
裨將追隨解好文小别西江浮蔑舫言歸東浦卧溪雲¶
祇應嵗晩寒梅發明月幽牕好遲君¶
　　漫興六首¶
<pb:KR4f0035_WYG_011-9a>¶
稀疎梅子墮階黄雨過椶櫚葉有光末利蘭花相鬬發¶
高齋長日罷焚香¶
吳下楊梅未結縁嶺南茘子倩誰傳眼前一事差强意¶
頓頓鰣魚六十天¶
盆内荷花靜且妍愛他新葉更田田幽牕夢醒聞疎雨¶
只欠西陂打鴨船¶
曲逕斜陽豔草花幾枝紅蓼奪明霞蜂房偶過堪成笑¶
我放衙時爾報衙¶
<pb:KR4f0035_WYG_011-9b>¶
連日北蘭閒看竹全抛俗韻得相羊依俙東圃笆籬下¶
二十年前一段香¶
庭敞簷虛對逺天桃笙烏几晩風前小兒下學來相揖¶
左氏喃喃誦一篇¶
　　送羅飯牛入廬山歌¶
子以牧為名我以牧為字二牧生平偶不同各於詩畫¶
有深寄我詩苦吟四十年得小三昧嗟華顛子亦行年¶
平七十一生供養惟雲烟昨於北蘭寺中烟江疊嶂堂¶
<pb:KR4f0035_WYG_011-10a>¶
見子所作烟江疊嶂畫堊壁纔數尺意興何瀟灑一掩¶
一重出肺腑彴略茅亭總光怪猶云此水石規摹董巨¶
而為之更有粉本迥出董巨外匡廬五老崢嶸霄漢皆吾¶
師子攜畫筆徃我寫詩篇送如澠之酒壯子行何惜傾¶
倒畢卓甕酒酣一櫂浮章江恰值梅雨初晴山鳥哢¶
　　題石田翁虎丘圖次原韻¶
櫂弭禪關路舊知可中亭畔歩威遲誰憐奉使三春住¶
祇辦看花一首詩(余官平江時僅有/虎丘看玉蘭一詩)塔影山光心獨繫¶
<pb:KR4f0035_WYG_011-10b>¶
茶香歌韻老偏宜披圖愈切誅茅願惆悵爐烟裊細絲¶
　　浯溪磨崖碑¶
驪珠顆顆照荒厓元頌顔書一色佳大業當時勞紀述¶
後人持論苦擠排秦碑周鼓寧須詫雨㸃苔花詎可埋¶
墨本看來頻下拜浯溪還擬蹋青鞵¶
　　以方竹杖贈悔人作短歌¶
寧州方竹亦一竒截以為杖良所宜四稜獨異碧篠簜¶
七尺誰琢黄琉璃杖兮我把朱髥餉相扶直到廬山上¶
<pb:KR4f0035_WYG_011-11a>¶
勸君慎勿規而圓本色一改不值錢¶
　　(附/)前題　　　　　　　　　　　　　允嘉¶
　方竹杖子長七尺産於寧州積雪石觚稜節節削不¶
　成竹色渾如一條碧朱髥性好名山遊贈之濟勝應¶
　不惜聞君新製方山冠更著方袍躡方舄兹遊將訪廬¶
　山松手扶此杖凝方瞳由來圭角世所妒須入白雲¶
　峰外峰¶
　　　答詩　　　　　　　　　　　　　載震¶
<pb:KR4f0035_WYG_011-11b>¶
　明日别公廬山去贈我竹杖隨行縢體方節堅色滑¶
　淨一條碧玉丰稜稜側聞分寧邃巖谷狼虎部曲蒙¶
　茸藤截致頗難形甚古大樸不雕囊以繒世閒圓柔¶
　易為好直方誰解堪依憑我老懶拙無一可舍藏信¶
　宜行未能大布一領書一簏漫遊得此真良朋匡君¶
　舊識不我棄招手高峰穿崚嶒扶攜萬仞觀天地大¶
　笑齊物無鯤鵬拜公嘉錫感公意知已名言永服膺¶
　何當杖頭書嵗月幽尋衡岱嵩崋恒¶
<pb:KR4f0035_WYG_011-12a>¶
　　北蘭僧房半閒余題詩處也悔人倣曹峨睂司成¶
　　為王阮亭司馬題漁洋詩屋例署為綿津詩屋繫¶
　　以斷句余愧不敢承漫為賦答¶
綿津三舍避漁洋詩屋新題詎敢當祇好罷官詩也戒¶
蒲團分據已公房¶
　　(附/)原詩　　　　　　　　　　　　載震¶
　茶罏筆格日横陳一榻蕭然對綠筠風味漁洋真可¶
　比此中也合署綿津¶
<pb:KR4f0035_WYG_011-12b>¶
　　白槿¶
舜華自昔豔新妝皎皎風姿獨擅塲一樹籠烟閒倚檻¶
幾枝如雪澹窺牆唐昌品格從教異簷蔔霏微祇遜香¶
習靜朝來相對處分明姑射共徜徉¶
　　秋日示介維¶
扁舟羨爾全無繫倦鳥嗟予尚未還不少雙江風味在¶
兩翁相對聳吟肩¶
天都峰勢迥孱顔摹寫輸君倚杖閒今夜老夫有清夢¶
<pb:KR4f0035_WYG_011-13a>¶
暫抛廬阜向黄山¶
曹(實/菴)靳(熊/封)年來共酬倡鹿牕句子訝偏清何妨鼓吹西¶
江派也學涪翁作主盟¶
　　送介維還歙兼寄靳熊封¶
楓葉飄蕭動夕吹送君南浦意凄其小留黄篾鷗邊舫¶
共吸清光月下卮求研那辭開古井(相傳歙硏出獄/中古井者佳)擣¶
烟須為寄西陂(託介維製/西陂墨)鴈堂令尹如相問報道殘年¶
祇辦詩¶
<pb:KR4f0035_WYG_011-13b>¶
　　介維將解纜為風雨留一日再賦送¶
江上驚飇起征颿未許揚幽蘭留閉户疎雨對持觴怊¶
悵秋屏閣逢迎問政堂(熊封/堂名)月明修翫事千里望佳章¶
　　早秋雜興五首¶
豫章兵火苦侵尋何限¶
朝廷眷顧心三載蠲租三十萬江流難並¶
湛恩深¶
武陽陶瓦教當時碑版煌煌紀牧之報稱愧臣無一可¶
<pb:KR4f0035_WYG_011-14a>¶
也從天上荷¶
殊知¶
劉楨禦變有遺篇此事當初亦偶然敢傚文成磨石壁¶
大書深刻向開先¶
讀法仙宫月吉趨先賢祠宇闢東湖千牛習氣都驅遣¶
甘作乾坤一腐儒¶
北蘭寺裏看山罷種菜亭邉校射歸一事夜來徴左氏¶
青熒燈火坐書幃¶
<pb:KR4f0035_WYG_011-14b>¶
　　夢中得句醒而足成之¶
户外青山扶杖得隴頭明月咤牛還(夢中/得)何須此景親¶
消受夢裏題詩亦灑然¶
　　奉酬阮亭司馬見懷之作次原韻¶
清詩逺道寄南州正值天涯獨倚樓¶
聖代史才借司馬老夫心事付閒鷗雲烟鎮日分洪井¶
魚麥何年慰白頭欲答鐘鏞慚瓦缶坐看孤月下江洲¶
　　(附/)原倡　　　　　　　　　　　王士禎¶
<pb:KR4f0035_WYG_011-15a>¶
　中丞持節鎮洪州滕閣重開勝庾樓清簟疎簾過暮¶
　雨隠囊紗帽對江鷗曾來弭櫂悲前劫未許題詩到¶
　上頭安得乗風度彭蠡與君吹笛坐滄洲¶
　　又奉答題烟江疊嶂堂絶句二首次原韻¶
茅堂樹色隱重湖堪入營丘水墨圖編籬開逕年來事¶
却恨漁洋志裏無(司馬數年前使/粤有南來志)¶
勾留初地對江湖功業韓(襄毅/公雍)林(貞肅/公俊)敢浪圖詩罷老¶
僧同啜茗風流龍井未全無¶
<pb:KR4f0035_WYG_011-15b>¶
　　(附/)原倡　　　　　　　　　　　王士禎¶
　東湖勝事擬西湖幻出烟江疊嶂圖也似坡公憩龍¶
　井不知曾有辨才無¶
　　題友人寒林曵杖圗¶
孤岫聳天外寒林參路旁秋風寫平逺老筆追河陽懸¶
我漫堂壁當暑生風霜踽踽曳杖叟定向華子岡¶
　　空庭¶
空庭明月共徘徊偶試玻瓈海外杯石谷新圖阮亭句¶
<pb:KR4f0035_WYG_011-16a>¶
恰從京國一時來¶
　　雨中同心壁上人集烟江疊嶂堂¶
雨過江干寺尊開樹下牕花香齊已共詩格阮亭降(時/誦)¶
(阮亭司馬/見贈詩)斜照山全出沿波鳥自雙清光費摹寫回首¶
暮鐘撞¶
　　羅浮仙蝶歌寄至兒¶
有客贈我羅浮繭狀如槲繭大二三甕形雖非扶桑敵¶
土色良與赤埴參筠笯逺致自海嶠依俙尚帶青羊嵐¶
<pb:KR4f0035_WYG_011-16b>¶
南榮高縣清明候兒童周視恒眈眈恐遭隂翳傷獨蛹¶
黙加愛䕶祈先蠶昨者蠕蠕忽蠢動化生彷彿縑箱蟫¶
輪囷翅展摺叠扇五色渲染畫史慙匀圓四㸃儼雲母¶
竒光異彩紛相涵文身祇宜花底活纎睂却令閨中耽¶
紅薔正吐摘蕊飼移置美䕃選石楠三日戢翼蟬抱葉¶
栩栩倐爾薄蔚藍恨不維縶作佳玩祕篋聊記資清譚¶
今夜月明晃流汞空庭佇立當微酣一蝶翩然拂檻落¶
絳霞幾縷從天南殊常綺麗奪人目風前略辨睂毿毿¶
<pb:KR4f0035_WYG_011-17a>¶
或云其母實覓子藥畦苔逕恣幽探漆園偶夢情不極¶
滕閣欲搨誰能諳俄驚霄漢去無蹟神仙窟宅隨鸞驂¶
葛洪遺衣迥茫昧此理揣測余何堪夜闌高咏誠一快¶
千里屬和催中男¶
　　鄭谷口寄隸書韓詩喜而賦此¶
雲陽遺法邈難窺谷口農今擅此竒寄自臨池呼酒後¶
快同駐馬看碑時縱横似出崋山格排奡宜書韓愈詩¶
舞女插花人始愛那從老櫟覓鍾期(谷口與周元/亮先生最善)¶
<pb:KR4f0035_WYG_011-17b>¶
　　壬申四月十九夜夢阮亭司馬屬咏瀟湘鴈醒而¶
　　急錄之一字不遺¶
岸濶水無際月明春鴈翔徘徊念儔侣清影落瀟湘¶
　　暇日治圃志上以詩美之次韻奉酬¶
荷鍤腰鎌命老奴射堂種菜學髥蘇初心祇許親藜莧¶
勝事還教理竹梧雨後青蔥人罷灌畦邊吟嘯杖堪扶¶
多情上客來佳句石谷他年待補圖¶
　　(附/)原倡　　　　　　　　　　　　允嘉¶
<pb:KR4f0035_WYG_011-18a>¶
　放衙無事課花奴翦竹移蕉土氣蘇清味盤供鶯宿¶
　菜濃隂牕借鳯棲梧練帬亦可居官著藤杖何妨未¶
　老扶安得虞山揮老筆為公寫作灌園圖¶
　　玉茗花¶
雙樹連蜷傍檻斜園丁喚作白山茶種疑后土廟中得¶
名自臨川堂畔嘉灌溉每同簷蔔惜隂森還借海榴遮¶
春前看取開如雪細咏西江第一花¶
　　題倪高士幽磵寒松小幅次畫上原韻¶
<pb:KR4f0035_WYG_011-18b>¶
松色與磵幽依俙寒溪路珍圖傳江南三日留閉户雲¶
煙拂几席流覽慰遲暮寥寥此筆墨深合荆關度俗韻¶
吾庶免永言高士晤(江南人家以有/無倪畫分雅俗)¶
　　西城别墅詩為王清逺賦十二首¶
　　　石帆亭¶
苦竹截為檻香茅縛作亭宛同一艑泛憶向雙江停不¶
掛五兩去聊愛羣峰青¶
　　　樵唱軒¶
<pb:KR4f0035_WYG_011-19a>¶
返照轉樹腰微風坐來歇是時開南軒可以望明月我¶
愛孟襄陽呼與掘詩窟¶
　　　半偈閣¶
小閣不數級香鐙閣上俱亦有和松菴不去嗤我迂㡬¶
時持半偈來共叅文殊¶
　　　大椿軒¶
鼠姑色太妍栗留聲太滑獨有薜茘裳風髥自摩戛何¶
如漆園椿曽閲千春八¶
<pb:KR4f0035_WYG_011-19b>¶
　　　雙松書塢¶
粲粲列宿迥謖謖輕濤生秋隂落滿地雞犬亦未驚但¶
聞深塢裏夜牕出書聲¶
　　　小華子岡¶
柴門鏁松筠林麓何窈窕有時出西莊村火動林杪指¶
㸃華子岡比似輞川小¶
　　　小善巻¶
藏書萬巻餘置身百尺樓不若緩歩閒洞屋得清幽試¶
<pb:KR4f0035_WYG_011-20a>¶
問高卧者樂亦有此不¶
　　　春草池¶
何用遙相遺烟草不堪翦池塘佳句抽康樂夢徒褊别¶
後思青青帬腰更應展¶
　　　三峰¶
三峰出羣早磊落秀削成寧使米顛拜我見亦乍驚下¶
有萬斛泉鳴玉長琮琤¶
　　　嘯䑓¶
<pb:KR4f0035_WYG_011-20b>¶
長嘯臨高䑓㳺目入歸翼安得塵鞅紓來此借肩息終¶
無綵筆干所恐萬象逼¶
　　　石丈¶
嶔﨑故有意離立長如人環以羣木古况乃蘚繞身誰¶
謂石無語亦貴氣象伸¶
　　　竹逕¶
夾逕千琅玕新詩上頭刻彈琴不見人衣染青蒼色豈¶
知王逸少亦向竹中匿¶
<pb:KR4f0035_WYG_011-21a>¶
　¶
　¶
　¶
　¶
　¶
　¶
　¶
　¶
<pb:KR4f0035_WYG_011-21b>¶
　¶
　¶
　¶
　¶
　¶
　¶
　¶
　西陂類稿巻十一¶
