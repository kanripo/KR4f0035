# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:39.001473
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷十七
<pb:KR4f0035_WYG_017-1a>¶
欽定四庫全書¶
　西陂類稿巻十七¶
　　　　　　　　　　　　吏部尚書宋犖撰¶
　滄浪亭詩¶
　　雨中元墓探梅(余於吾家山題/香雪海三字)¶
探梅冒雨興還生石逕鏗然杖有聲雲影花光乍吞吐¶
松濤巖溜互喧爭韻宜禪榻閒中領幽愛園扉破處行¶
望去茫茫香雪海吾家山畔好題名¶
<pb:KR4f0035_WYG_017-1b>¶
　　又絶句¶
好遊呉下從来説元墓看梅半月忙頭白老翁公事了¶
也教闌入散花塲¶
　　天平山四首¶
　　　白雲泉¶
迢迢白雲泉一綫吐巖腹涓淨&KR0509;莓苔淒清韻琴筑時¶
有白頭僧持瓢到幽谷¶
　　　蓮花洞¶
<pb:KR4f0035_WYG_017-2a>¶
嵯峨蓮花峰中有蓮花洞撲人蝙蝠飛霑袂煙嵐重斜¶
陽倚洞門清嘯山猿共¶
　　　大小二石屋¶
石屋藏碧巖户牖天然具谽谺大小殊几席總堪布好¶
署燕子龕来學無生住¶
　　　望湖鏡¶
山巔望湖鏡團圞疑明月風来勢欲傾雨過光逾發茫¶
茫太湖波鏡中望超忽¶
<pb:KR4f0035_WYG_017-2b>¶
　　送超姪歸里二首¶
卄載離懐結相逢感慨多江湖余遂老患難爾纔過放¶
眼誇登眺遐心託薜蘿况當櫻筍候容易醉顏酡¶
鄧尉花前屐滄浪月下琴言歸仍繋纜無計是抽簪永¶
日披圗坐全家擊鉢吟預愁相送罷後圃聴幽禽¶
　　送心壁道人遊黄山二絶句¶
黄山拔地萬峰攢蠟屐空抛坐一官羨殺道人瓢笠去¶
天都雲海盡情看¶
<pb:KR4f0035_WYG_017-3a>¶
迎客乍聞仙樂鳥盤空驚撫擾龍松幽尋好問皮篷老¶
貌得山花又幾峰(僧雪莊住皮篷/嘗寫山花圗)¶
　　(附/)前題　　　　　　　　　　　　男筠¶
　纔共滄浪話言尋六六峰鶯歌當祖席嵐影入支笻¶
　水挹砂泉潔松憐晩翠重匡廬舊隠處誰扣白雲鐘¶
　　　前題　　　　　　　　　　　孫韋金¶
　小住滄浪正閉闗探幽又欲向黄山横肩瓢笠平頭¶
　杖一綫天中自往還¶
<pb:KR4f0035_WYG_017-3b>¶
　木蓮花發緑隂深山樂迎人弄好音安得抽身隨老¶
　衲洋湖雲海共清吟¶
　　雨¶
太湖澒洞胥江平風吹梅雨驚如繩衣裳霑溼户生菌¶
步檐倚杖氣鬱蒸匡牀簟紋琉璃滑永晝偃臥聊曲肱¶
池水㶑灩上階砌轆轤旋汲旋復増朱魚戢戢羅扇底¶
投以餅餌波閒騰斯時插蒔正旁午秧馬蹀躞来相仍¶
勸農且駕撅頭舫斗酒慰勞循畦塍黏天雲水決皆入¶
<pb:KR4f0035_WYG_017-4a>¶
村歌嘔啞得未曽西陂魚麥亦大好側身北望歸懐興¶
　　竹院¶
綠竹如綠玊葉葉森開張小院蔽白日青苔延石牀炎¶
天急雨過撲鼻来溼香振觸念疇昔㸃筆當筠廊¶
　　(附/)前題　　　　　　　　　　　　韋金¶
　霽色明修篁羅羅展鳯羽行飯小院中脫綳紛可數¶
　綠隂生晩涼幽香滿庭户東風時一吹枝頭滴殘露¶
　　夏日于役毗陵舟中雜詠六首¶
<pb:KR4f0035_WYG_017-4b>¶
市颿風送穏暑氣曉来蘇稻發坡陀隠雲開岝㠋孤三¶
時快靈雨十載狎川途望子亭邊望晴波亂浴鳧¶
向夕長河外青来是九龍炎天坐隨牒靈境失支笻僧¶
寳舍人筆(王孟/端)泉留坡老蹤秪今清夜裏懐古意重重¶
園林秦氏好真趣甲江南澗曲泉聲聒池平松影涵¶
天書仰騰翥古屋閟煙嵐擬挈桃笙去蘧蘧一夢酣¶
彼美青門子(子/湘)經時抱病歸蓉湖棲處近錦字到来稀¶
藥物分官閣文章拜布衣似聞牡丹候觴詠興無違¶
<pb:KR4f0035_WYG_017-5a>¶
繫纜毗陵郡褰衣烈婦祠采風余入告¶
賜表爾應知曲几香蘋薦孤墳杜宇悲允宜稱鐵漢千¶
載勵鬚眉(烈婦徐州海氏遭强暴不辱死三十年/後以余疏請得旌祠有香閨鐵漢額)¶
呉歌何處發歸櫂晩徐徐波上邀明月罾邊買活魚尋¶
常詩老共(山/公)容易世情疏思潁歐陽句沈吟獨悵如¶
　　結習二首¶
舊書探取幾迴温結習應知老尚存靜聴旗門三弄鼔¶
偶来竹逕一開尊浮雲頃刻看生滅歸計商量共子孫¶
<pb:KR4f0035_WYG_017-5b>¶
漫道犂頭蒼蘚積㑹須鏟削向西村¶
禪衣剪就買蒲鞵藜杖提攜興頗佳不怕炎官張火&KR0987;¶
似移冰壑到衙齋新蕉舒巻從遮户鬭蟻憑陵欲上階¶
明月清池相對處詩成體自號俳諧¶
　　題畫二首¶
　　　董北苑半幅溪山行旅¶
詩中聖人杜少陵畫中聖人董北苑上承荆關得渾厚¶
下啓倪黄入蕭散慣寫雨後江南山海嶽房山支派衍¶
<pb:KR4f0035_WYG_017-6a>¶
山口待渡屢挂夢龍宿郊民舊過眼(俱北/苑畫)半幅溪山行¶
旅圗曽向春明一再展流傳有緒寳華亭題字如蠶意¶
欵欵往来懐抱二十年今日重披興非淺連天鐵壁開¶
崚嶒穿石楓林列偃蹇山麓茅店走筆成人物草草生¶
趣滿巒容樹色漲檐楹神韻兒曹頗能辨譬之大令十¶
三行無須完璧始稱善悠然靜對小滄浪神明昇輔虚¶
妄遣(東坡/語)畫理詩理好同參俯仰臨風快何限¶
　　　黄大癡陡壑宻林¶
<pb:KR4f0035_WYG_017-6b>¶
一峰畫畫師虞山有元四家推第一人間摹寫莽煙海¶
誰見超超塵外筆浮嵐暖翠蝴蝶飛雨意(溪山雨/意圗)雖存¶
非佳絶惟兹陡壑與密林簡逺蕭踈脫軌轍片紙展處¶
發幽光想見沖襟滿冰雪大癡非癡句曲(張伯/雨)云精進¶
直入巨然室文敏敬跋奉常(王煙/客)藏癡亦自愛此生活¶
更有長巻富春山相配巋然兩神物清鑒邇日歸達夫¶
流覽容余共披豁箇中真趣解人難一笑栁塘来皓月¶
　　夢雲¶
<pb:KR4f0035_WYG_017-7a>¶
幽夢入高峰雲氣吐縷縷盪胸忽瀰漫散作人間雨¶
　　九日逰寒山五首¶
稻黄山碧水淙潺九日風光破客顔不逐遊人治平寺¶
獨乘筍轝入寒山¶
迴環川色與巒容畫本初驚此地逢(沈石田有巒/容川色圗)空谷¶
菴中一延佇老僧纔打午時鐘¶
别從初地恣攀躋(法螺/菴)赤幘紅英(見山/谷詩)冷色齊欲同彌¶
勒龕中住省得幽香是木犀¶
<pb:KR4f0035_WYG_017-7b>¶
螺頂由来絶㸃塵危樓嵐翠染衣巾殷勤小摘籬邊菊¶
一薦寒山舊主人¶
漫同樵子問歸途片月迎人興不孤新詩寫就兒孫和¶
白傅當年似此無¶
　　閒情二首¶
庭院桂香中閒情老鶴同南田(惲正/叔)遂已矣誰寫雁来¶
紅¶
霜下荷全倒風吹栁愈踈往来小池上不覺十年餘¶
<pb:KR4f0035_WYG_017-8a>¶
　　天平山看紅葉¶
五載為拯饑嵗晩駐河曲呉門好秋色不得一寓目今¶
幸書大有穏坐願良足飫聞紅葉佳爛熳天平獨蕭辰¶
發孤興牽籐入确犖時向野田中荈花摘寒玉驀塢到¶
白雲(寺/名)千林蔽隈隩連蜷雅桕攢夭矯霜楓矗或絢如¶
赬虬或燦如黃菊參錯青松間一一媚晴旭勝接車箱¶
嶺逺嫓虞山谷(車箱嶺與虞山吾/谷址以紅葉名)崖壑遍登頓石眼探¶
飛瀑樵逕息腰腳禪牀設茗粥斯遊愜微尚哦詩屢畫¶
<pb:KR4f0035_WYG_017-8b>¶
腹幽尋更何處蠟屐望林屋¶
　　辛巳十月十日夢一巢居老人出示古琴云製自¶
　　秃髪烏孤明日客以琴餉因記二絶¶
枯桐得自巢叟夢裏攜向山隅清竝一泓秋水傳来秃¶
髪烏孤¶
明日故人過我七弦特地相遺滄浪一曲彈罷勝事匪¶
夷所思¶
　　題宋徽宗竹禽圗¶
<pb:KR4f0035_WYG_017-9a>¶
春風艮嶽罷朝時蕞爾微禽費睿思膓斷燕山亭子畔¶
杏花新燕又題詞¶
　　春日雨後遊華山伍氏隆池山堂因過合流菴感¶
　　舊有作(已酉夏同亡友計甫草/遊此菴已三十三年矣)¶
山行雨後佳是處泉聲作千巖若膏沐石磴松花落誰¶
家丙舍傍柴扉隠叢薄桂枝低罥衣蘚色碧迎屩堂開¶
崦裏幽署書蛟龍攫(范長/白筆)位置得真趣總不事雕鑿穀¶
雨爛天香風景緬嵩洛玊茗雜紫藤趙昌筆難著何須¶
<pb:KR4f0035_WYG_017-9b>¶
問主人園丁頗不惡矢口詩種樹直壓橐駝郭古跡諳¶
隆池逺岫指蓮蕚跪言木犀開灑掃待觴酌一笑舍之¶
去清興更踊躍隣寺訪舊遊振䇿入寥廓門敧栁半存¶
欄敗花偏灼鐘魚晝無聲驚湍自噴壑年光等飛埃三¶
紀恍猶昨老僧如野鹿見客不住腳㑹合念朋好風流¶
悵寂寞向夕命歸艫沈吟返鈴閣¶
　　盤山青溝拙道人逺道見訪留住滄浪亭二首¶
青溝闢就老煙霞瓢笠相過道路賒攜得一瓶豆苗菜¶
<pb:KR4f0035_WYG_017-10a>¶
来看三月牡丹花因緣大事公能了潦倒麤官我自嗟¶
好向滄浪亭子上栴檀香裏奉袈裟¶
經行斜日且觀魚黄鳥緜蠻入耳初接席金風舊亭長¶
(竹/垞)懐人蠶尾老尚書(阮/亭)春深玊版容參悟嵗晩花宫待¶
掃除拂子一揮仍小住空林明月暮鐘餘¶
　　(附/)次韻奉酬　　　　　　　　　智　朴¶
　暫别青溝一片霞南来不怕路途賒為尋澹蕩題襟¶
　客得看滄浪出格花世事從知都是幻人生任運莫¶
<pb:KR4f0035_WYG_017-10b>¶
　須嗟拜賜金襴雖愛惜隨身敢棄舊袈裟¶
　　客有談康對山墳被發者慨然賦此¶
盛明七子交最篤康對山與李崆峒李在羅網康營救¶
惡名何惜當時蒙此心久久益昭著千秋高義傳無窮¶
誰知兩公歸地下先後俱不保殯宫往者大陽(禹州山/名崆峒)¶
(葬/處)遭椎發遺骸委棄荆榛叢盧龍義士為哭葬(韓子新/鼎業)¶
哀憤幾欲呼蒼穹爾聞武功亦被禍黄膓抛擲郊原中¶
身後畫鼔三百面那有長物煩剽攻控頤别頰真慘絶¶
<pb:KR4f0035_WYG_017-11a>¶
口珠不見来悲風嗟哉七尺已消化雙目掣電驚村翁¶
咄咄怪事類陳武(陳覇/先)鬚生白骨如飛蓬英雄才士兩¶
不朽豈與泉路萬鬼同達人觀化有深省無須懐抱恒¶
忡忡酒邊記事有振筆回首圓月升天東¶
　　錄歐公思潁詩為一帙諷而賦之¶
歐公宦遊每思潁集中備載思潁詩坐憐纓佩久羈束¶
擬尋漁釣浮漣漪南都中書歴多載十有三首瓊琚詞¶
迨亳及青三年耳中間吟詠實過之年益加老心益迫¶
<pb:KR4f0035_WYG_017-11b>¶
千秋想見公風期我官于南將二紀清夢往往落西陂¶
縛橋結屋野岸闊撈鰕打鴨扁舟宜縣車以屆願未遂¶
以今視昔增悵而滄浪亭上月照席述鹿軒畔花盈枝¶
是處取公詩再讀口為流沫情為移㑹須請急賦歸去¶
耆英幾輩相追隨此詩此志喻者少只應輦下漁洋知¶
　　題呉荆山吹劔集兼寄韓慕廬王阮亭兩尚書¶
昔人論彈琴但視第一指一指苟不合終身無合理呉¶
子三呉彦文壇樹高軌風行遍海内制義振骫骳兒孫¶
<pb:KR4f0035_WYG_017-12a>¶
幸得師余接金玉美幾載不窺園坐伏烏皮几前年紅藥¶
飜髙讌官齋裏羣賢發新詠强韻分之子出口如景宗¶
直抉騷人髓爾後衮衮來杜韓無堅壘一巻冰雪文把¶
誦每移晷吹劍何言謙雅音實在是元晏得青門(邵子/湘)¶
余言遂可已秋風奮健翮天池看一徙攜琴向長安尚¶
書扣知己願子慎所操勿恱筝琶耳¶
　　偶閱梁書陳伯之傳云暮春三月江南草長雜花¶
　　生樹羣鶯亂飛櫽括其詞作絶句一首¶
<pb:KR4f0035_WYG_017-12b>¶
三月江南正好春水如碧玊草如茵雜花生樹鶯飛亂¶
一段風光惱殺人¶
　　題顧俠君噉荔集二絶句¶
迢遥歸櫂自閩疆六月登臨興太狂添得新詩佳絶處¶
武夷山色荔支香¶
炎官赫赫苦相仍栁下池邊尚鬱蒸尋幽想像天逰宿¶
(集中有宿/天逰觀詩)胸次真同萬壑冰¶
　　題朱悔人廬山觀三疊泉圖¶
<pb:KR4f0035_WYG_017-13a>¶
仰睇飛泉寄興孤石梁天半老僧俱若教添入滄浪叟¶
便是當年三笑圖¶
　　冬日小滄浪同朱竹垞送張超然馮文子汪武曺¶
　　右衡韓祖語張日容顧侠君馮孟容吴衞猗蔣揚¶
　　孫慕蒼玉公車北上兒至筠同行用方千寄吳磻¶
　　韻¶
茂苑才欣接天台賦已成諸生方振翮一老待歸耕鄧¶
尉傳梅信胥江雜雨聲颿檣乗漲發冠佩切雲行好赴¶
<pb:KR4f0035_WYG_017-13b>¶
春官驗無煩别恨生須知齊稷契莫止羨科名凍月窺¶
簷白滄溪映酒清闗山雙轂轉京國一軍驚杏蕊當春¶
日音書望¶
帝城騰驤隨驥騄何限囑兒情¶
　　(附/)前題次韻　　　　　　　　　朱彛尊¶
　問業龍門近聫華鳳䇿成齊浮渡淮舫並輟有莘耕¶
　騏驥争先路壎篪恰應聲井東星偶聚河朔計偕行¶
　葭琯迎陽動梅花破臘生五雲邀驛傳千佛注經名¶
<pb:KR4f0035_WYG_017-14a>¶
　入廨冬猶暖臨池水至清别筵容我共佳句使人驚¶
　送喜中丞座馳書北斗城非徒慰公望兼協野夫情¶
　　悔人之官石泉過吴見訪以江上圖索題葢取義¶
　　太白江上吟寓豪舉也漫題二絶¶
木蘭之枻沙棠舟太白髙風萬古留羨爾畫圖輕奪取¶
也從江上載花逰¶
蜀道迢迢向石泉楓橋祖席正霜天峭颿欲發不肯發¶
苦索故人詩一篇¶
<pb:KR4f0035_WYG_017-14b>¶
　　吟窩小集賦贈悔人用楊鐵崖在彞齋試新製鐵¶
　　潁韻¶
髯也嶔嵜有髙格談風不讓過江賢氣呑雲夢九百里¶
名著風騷三十年此去石泉容嘯傲何須勾漏學神仙¶
吟窩酒熟梅初放且艤横塘鴨觜船¶
　　(附/)次韻奉酬　　　　　　　　　　載震¶
　霜月窺簷鈴閣静花前展席列羣賢何期深坐當今¶
　夕不減豪吟憶往年籓觸羝羊空有角字餐脈望未¶
<pb:KR4f0035_WYG_017-15a>¶
　能仙感公惆悵分攜意緩刺歸途入峽船¶
　　題李營邱古柏圗邀悔人山公同賦¶
屏開䬃䬃飄霜風誰移老柏高堂中幾枝掩映接邃合¶
千尋挺拔當晴空韻流户牖香滿席衣袂霑翠清隂重¶
畫手似此刮造化令人一見心神融龍腰紐結繡蒼蘚¶
鶴蓋蔥蒨凌長松其下叢棘紛㸃綴坡陀迤&KR0404;泉淙淙¶
營邱劇蹟壓范(寛/)郭(熈/)零縑寳與琬琰同孔明廟中少¶
陵賦太室山下武帝封一旦放筆巧摹取離竒臬兀驚¶
<pb:KR4f0035_WYG_017-15b>¶
兒童近代文沈頗能事七星古檜貌洞宫祇向元人得¶
氣韻那許哲匠爭巃嵸嵗晏張圗鎮靣壁儼探林壑搘¶
吟笻詩句排奡與畫敵急請二客来交鋒¶
　　(附/)次韻奉和　　　　　　　　　　載震¶
　清晝柏影迴長風鬰蒼挺立生綃中根纒礧砢枝屯¶
　霧驚怪逺勢摩層空水墨通神真竒絶葉柯交錯寧¶
　嫌重昔聞畫師非俗士興與理㑹象外融肪含芝术¶
　隕叢草容歴冰雪抗五松屈鐵皮紐青苔古黑隂垂¶
<pb:KR4f0035_WYG_017-16a>¶
　䕃大壑淙信非營邱無此手咨嗟滿座心賞同疑是¶
　當年植新甫龍姿鶴骨煙霞封不爾曲筋絡榛蔓野¶
　燒難免来樵童材大身全亦可貴何必定入明光宫¶
　青牛化去將焉往且飽雨露臨嵱嵸樽開華屋一相¶
　對宛陟崇岡扶孤笻李圗宋詠斡元化更誰劘壘能¶
　銛鋒¶
　　　次韻奉和　　　　　　　　　　馮景¶
　崇岡古柏搖天風如何屹立高齋中磥砢孤撐壓萬¶
<pb:KR4f0035_WYG_017-16b>¶
　木楩楠杞梓椅梧空竒姿屈鐵龍骨死數圍不計蒼¶
　雲重黒入太隂含雨氣蛟鼉翻浪流膠融蒼皮駮如¶
　孔林楷碧蘚斑似秦時松忽聞天籟起毫末髣髴四¶
　壁泉淙淙乃知畫手逞神妙畢宏韋偃經營同作者¶
　擅塲營邱李祗疑放筆圗登封黛色參天踞地勢何¶
　止車蓋張童童黄鸝猶在孔明廟白牡未薦奚斯宫¶
　園桃夭夭棗纂纂蔥蒨那得標巃嵸斯材足任棟樑¶
　重詎比篠簜聊支笻珍圗好句兩不朽把筆欲賦難¶
<pb:KR4f0035_WYG_017-17a>¶
　爭鋒¶
　　　和前題　　　　　　　　　　朱彛尊¶
　毗陵董啞子不畫山畫水淮隂龔高士不畫人畫鬼¶
　乃知負絶藝落筆恒自矜獨立萬古意恥與時爭能¶
　試觀營邱畫中柏宛似青牛道士井邊植一株足敵¶
　一百株數尺看成數千尺樹根有泉亦有石樹旁有¶
　草亦有棘當時畫柏不畫松檜葉樅身更竒特商邱¶
　副相寳之久是日從容出娯客滿堂觀者齊動色濃¶
<pb:KR4f0035_WYG_017-17b>¶
　香亟就棐几薰韋偃畢宏妒不得此樹不知壽幾千¶
　或與黄帝兄同年吟窩東北池西偏玊丫叉挂逾清¶
　妍彷彿素壁生蒼煙公乃體物賦長篇格高調逸信¶
　可傳我見近来文官惟公不要錢寄興自有珊瑚鐵¶
　網珍珠船往年文康公晩為¶
　孝陵輔君臣相悅邁曩古龢調文武致太平¶
　賜予圖書出内府郭熙范寛真跡存猶載香厨舊時譜¶
　公今鑒賞多愈精暗中以手摸絹可别宋元明得閒¶
<pb:KR4f0035_WYG_017-18a>¶
　論詩兼論畫過庭才子迭品評三呉開府近一紀盡¶
　收江表詩人作弟子只如二客(謂朱馮/二子)亦是詩中豪¶
　惜我和歌今老矣¶
　　次韻答阮亭尚書¶
停雲賦罷思悠悠三紀論交已白頭記得與君初見日¶
一樽松下説黄州(嵗丁未余以黄州倅/入  覲寓報國寺)¶
　　(附/)原唱　　　　　　　　　　　王士禎¶
　尚書北闕霜侵鬢開府江南雪滿頭誰識朱顔兩年¶
<pb:KR4f0035_WYG_017-18b>¶
　少王揚州與宋黄州¶
　　犇牛道中二首¶
一片濃隂壓大河翻盆急雨打船過水車不響農歌歇¶
但聽飛泉落磵阿¶
斜陽開處稻油油坐向篷牕對浴鷗自笑真同蟻旋磨¶
一年六次過犇牛¶
　迎¶
鑾二集¶
<pb:KR4f0035_WYG_017-19a>¶
　　康熙癸未春河工告成¶
上親臨閱視臣犖趨迎境上途次恭賦二首¶
幾度¶
宸遊問濬川平成今遇錫圭年¶
天心總為蒼生繫¶
廟算真超大禹前蠏舍魚邨齊望幸汀桃岸柳各爭妍¶
久膺旄節慚無補清靜惟期效昔賢¶
勾陳停處省耕桑¶
<pb:KR4f0035_WYG_017-19b>¶
聖主憂勤久愈彰¶
少海逺依¶
宸幄至¶
重離共仰¶
屬車旁問¶
安綺陌晨昏肅授簡春風翰藻香一事擬從¶
天上乞西陂煙水任相羊¶
駕幸金山¶
<pb:KR4f0035_WYG_017-20a>¶
允(臣/)請¶
賜御書西陂二字恭賦一首¶
聖皇巡河拯昏墊¶
省方布徳臨江南金山名勝¶
帝所愛¶
翠華四度来幽探時維仲春之九日樓䑓巖壑晴光含¶
皇情悦豫灑¶
宸翰動靜萬古題精藍(時萬上題動/靜  古四字)羣臣跪覩目瞪久¶
<pb:KR4f0035_WYG_017-20b>¶
龍鸞飛舞輝江潭臣奏宋臣有故事石湖賜字榮抽簪¶
臣鄉西陂富煙水鷺朋鷗友素所耽乞¶
賜寳墨壓成大不令獨美千秋談¶
至尊含笑輙命筆驪珠寵賁添驚慙觀者如堵劇歎羨¶
佽飛競進偕瞿曇自顧垂老荷曠典涓埃未報情何堪¶
拜歸倚櫂一頫首虹光照燭凌煙嵐¶
　　恭頌¶
萬壽詩(有序/)¶
<pb:KR4f0035_WYG_017-21a>¶
皇帝御極之四十有二年春河工告成¶
六龍親閲¶
省方南幸黎庶觀光適逢¶
萬壽無疆咸頌¶
一人有慶(臣/)犖承乏守土再覲¶
天顔得遂呼嵩忭舞之私竊附薄海賡颺之後詩成百¶
　　韻律製七言凡千有四百字管窺蠡測莫罄高深¶
　　庶幾鋪張對天之閎休揚厲勤民之偉績文雖荒¶
<pb:KR4f0035_WYG_017-21b>¶
　陋志切詠歌謹拜手稽首以獻詩曰¶
萬年¶
天子太平春大衍欣逢協洽辰表裏河山真孔固升恒¶
日月自常新虹流華渚先徵兆電繞樞星早降神有命¶
自天隆峻極無為而治軼常倫從来十有歌君子自古¶
三多祝聖人虞夏商周開壽域東西南朔轉洪鈞赤符¶
握後雍熈奏青簡書来美善陳厯服無疆能纘¶
祖孝思不匱在尊¶
<pb:KR4f0035_WYG_017-22a>¶
親寢門綵舞龍樓夕閬苑萱舒鳯輦晨¶
明徳殿中嘗膳㫖¶
宣仁宫裏獻卮醇炙来白鹿歡呈尾脯進黄羊笑啓脣¶
慈聖貽謀傳永永¶
元良垂裕慶振振鯉庭言動聞詩禮鶴禁溫恭慎笑顰¶
丕顯丕承師不逺重輝重潤瑞相因克昌厥後金枝衍¶
則百斯男¶
寳訓諄問夜瞻雲無日懈五風十雨有時訢寸心俄頃¶
<pb:KR4f0035_WYG_017-22b>¶
周青甸萬里痌瘝達¶
紫宸親睦平章光上下疇咨吁咈敬臣鄰春秋絃誦敦¶
庠序¶
郊廟馨香潔祀禋刑省三千執法簡條頒十六教民淳¶
官方考績徵龔遂輿論優賢借寇恂無黨無偏遵路直¶
有馮有翼弼謨詵緬思三蘖干¶
天紀遂發千騶動地塵迅轉秦車馳暢轂大鳴越鼓扣¶
金錞¶
<pb:KR4f0035_WYG_017-23a>¶
王師聲罪清淵藪大將臨戎掃棘榛韎韐未曾瞻至洛¶
黍苗先已慰来郇星旗耀日全吞蜀霜㦸凌風直到閩¶
箭射六麋飛電刷軍摧九虎疾雷震西開&KR0526;道綏蠻徼¶
南闢棃闗奠海漘銅柱朱崖齊向化龍湖象郡悉来賓¶
鐵橋已立韋臯壘玉斧還通莊蹻津紫葢黄旗降已晩¶
青絲白馬悔何悛走林盡竄昆陽象營窟前除東郭㕙¶
况附臺灣收島嶼也隨職貢達江岷封侯相叶頭如虎¶
裂地勲酬手不龜既築鯨鯢歸凱宴畢除梟獍解戎袀¶
<pb:KR4f0035_WYG_017-23b>¶
敷天共服¶
皇猷壯羣帥能欽¶
廟略遵何意狼煙明絶塞又煩¶
鸞輅出重闉桃花露拂朱旂染楊栁風牽翠葆紉三駕¶
隂山奔駭鹿一臨瀚海伏窮鱗熟籌上䇿非矜武但治¶
渠魁可徧徇雷雨動時開草昧剛柔交後始亨屯未裒¶
荆旅淹三載秖格苗頑逮七旬西賮南琛紛蹻蹻梯山¶
航海互踆踆象胥誰敢不来享¶
<pb:KR4f0035_WYG_017-24a>¶
龍徳方知自有真天不階升高莫竝地非尺度逺無垠¶
堂廉雖肅猶三接袵席能安及八夤有此武功何赫赫¶
矢其文徳更彬彬日新學問空前哲¶
天縱聰明却介儐火照青藜宵不夜珠探赤水旦方寅¶
左繩右矩禔躬密玉振金聲履道純六藝精微尊曲阜¶
五經同異析成均每嘉文學如游夏更飭儒修判孟荀¶
孝秀書升羅俊髦圭璋特達黜囂嚚譬需巨室樑楹柱¶
必備良材栝柏杶夢卜載姜辭釣渭聘纁来尹罷耕莘¶
<pb:KR4f0035_WYG_017-24b>¶
乾乾終日宵衣屢矻矻窮年旰食頻赤縣有儲常豫積¶
蒼生無告輙周詢¶
省方裒對臨呉越輯瑞懐柔蒞晉秦賜復普天霑湛露¶
蠲租率土起荒蓁眚看棘木春鷹化仁沛桑田野雉馴¶
已貯常平供大賚復留轉漕勸吹豳連年徐泗衝波亟¶
五載淮揚振廪勻南畆百千羣貸粟西江十萬逺輸囷¶
澤飛鴻鴈人安堵吏牧牛羊農樂畇寅畏治民齊太戊¶
普施利物媲高辛闗譏末作通平準税恤商車不算緡¶
<pb:KR4f0035_WYG_017-25a>¶
采菲受言因止輦懸鞀聞善即書紳衣冠璧水圜橋聽¶
圗史金華鼓篋呻中祕縹緗翻蠧粉西崑芳潤選彪虨¶
萬幾多暇奎光煥二酉餘閒藻製伸雲漢昭回文濯錦¶
蛟龍飛舞筆鈎銀詩如雅頌饒溫厚書使鍾王失寳珍¶
典重瞽宗親釋菜蜡隆鄉飲禮成僎每行黜陟薫分蕕¶
不使賢愚玉混璡禹域繼離乘橇檋堯言申巽渙絲綸¶
桑乾齧岸狂瀾横瓠子衝隄故道堙鐵鎖支祁齊下竹¶
璧沈河伯捷揵薪渠成燕趙神為助水滙淮黄績不泯¶
<pb:KR4f0035_WYG_017-25b>¶
草木知春先望幸梅花如雪又¶
時巡汾隂寳鼎輕沙礫成紀黄龍比蛭螾豈若¶
皇心安海宇轉忘¶
帝力奠河濱去年全免江東賦今嵗除征皖右民應見¶
虞廷儀鸑鷟㑹覘文囿舞麒麟南山翠色長蟠嶽北極¶
瑤光自照旻四十二年¶
恩愈渥千三百載美誰臻孤生黄口叨餘䕃竊附青雲¶
早致身德合天人歸一統任參調燮寵先臣螭頭交㦸¶
<pb:KR4f0035_WYG_017-26a>¶
鵷班侍豹尾隨車虬漏逡報¶
國愚忠蒙鑒拔居官曲謹仰陶甄濫竽旄節躋榮膴攬¶
轡封疆事拊循未及鄭莊能薦士僅如庾亮不私姻深¶
慚懐抱¶
褒清朗實愧誠民¶
奬惠仁已際時雍收棫樸尚圗嵗晩勵松筠都忘栁質¶
因霜悴惟矢葵心向日申駑鈍豈追千里馬品題空負¶
九方歅幸逢春日歌魚藻敢託秋風想鱠蓴但以衰年¶
<pb:KR4f0035_WYG_017-26b>¶
堪杖國或邀盛典許懸輪¶
天高地厚何時報海宴河清此日洵三萬二千成一嵗¶
老臣長願戴靈椿¶
駕幸浙江仰荷優老殊恩¶
命於呉門祇候敬賦一律¶
隨刋績奏¶
幸南邦翠蓋華芝泛大江呉越韶光開¶
輦路湖山秀色入船牕¶
<pb:KR4f0035_WYG_017-27a>¶
湛恩汪濊康衢頌¶
睿藻繽紛藝苑降白首重蒙¶
優詔及自憐遭際近無雙¶
　　扈從雜記十二首¶
迎¶
鑾日紀有前編(己卯/有迎)　(南巡臣/鑾日紀)再扈¶
宸遊荷寵偏天上¶
玉音頻問答愧無文筆繼胡銓(銓有玉/音問答)¶
<pb:KR4f0035_WYG_017-27b>¶
郯城四鼓漏聲沈驛騎傳呼使命臨不道微臣衰朽質¶
雲霄獨繫¶
聖人心(上念臣年老遣/侍衛止臣逺迎)¶
道旁迎謁快瞻雲喜氣真從豹尾分白首中丞還健在¶
微聞¶
天語告¶
儲君¶
故人相遇屬車旁弱嵗同為執㦸郎話到承恩¶
<pb:KR4f0035_WYG_017-28a>¶
先帝日不禁老淚各霑裳(侍衛鄂羅同世/祖朝與臣  官)¶
河堤四幸惠元元善後經營總¶
湛恩雞犬不驚邨舍靜¶
鑾輿親歴小桃源(邨/名)¶
御筆頒来訝再三西陂寳墨祕龍圅一時盛事流傳速¶
已入漁洋續偶談(臣於金山援范成大石湖故事乞得/御書西陂字王尚書士禎採入續池)¶
(北偶/談)¶
九重¶
<pb:KR4f0035_WYG_017-28b>¶
恩賚劇便蕃貂帽龍袍竝上尊故鄉再建寳綸閣官舍¶
新開賜果園(上賜西域異/種葡萄二株)¶
天廚珍品来絡繹土木上藥挹芳芬綠端眼鏡萬壽字¶
鄭重還從¶
御佩分(上取松花江綠端石鍊作玻璃眼鏡/皮圅上有金絲繡萬壽字精妙絶倫)¶
最無謂者惟任子極力排詆自老泉老臣所遇總格外¶
詔同宰相挍詩篇(呉門進詩者書命臣同/大學士張玉  閱定)¶
奎章照燭日星高海内諸儒仰望勞剞劂流通非細事¶
<pb:KR4f0035_WYG_017-29a>¶
偏容薄劣外臣叨(時頒呉御製詩/集於  門挍刋)¶
周廬¶
召對竭愚衷沖默應知感遂通誰云廉逺堂高處不與¶
家人父子同¶
自憐老去遭逢盛倚馬吟成紀事詩幾日一閒真到手¶
斜風細雨賦西陂¶
　　使院新構成恭懸清徳堂¶
賜額適至兒南宫捷音至¶
<pb:KR4f0035_WYG_017-29b>¶
池北新堂啓恭逢¶
賜額来¶
殊恩嘉舊徳重地愧凡才賦客追隨過林花次第開老¶
懐添慰藉送喜又燕臺¶
　　六月苦旱忽蒙¶
恩賜¶
御筆書扇二柄旋得大雨恭賦紀事¶
火雲燒空何赫赫是處山田盡龜坼千邨望雨農歌勞¶
<pb:KR4f0035_WYG_017-30a>¶
職在封圻憂懼迫忽驚¶
寵命九霄臨習習清風傳薊北近臣(織造臣/李煦)捧齎寳光¶
歊¶
御書二扇䝉¶
天錫老臣拜罷敬展觀鳯泊鸞飄雙拱璧其一¶
御製省刑詩仁民¶
徳意殊惻惻背寫雜花豔有香紫檀細股窮雕飾其一¶
白檀嵌美玊尺餘宫扇真創獲諦視名畫屬徵明玉帳¶
<pb:KR4f0035_WYG_017-30b>¶
山銘(御書/此銘)¶
聖人蹟動搖炎暑訝迸退到眼隂雲漸四塞涼颸急雨¶
如願来原隰勻勻霑濊澤從此南國慶豐登野老恬熙¶
安作息須知太平有本原端自吾¶
皇手中得¶
上己卯南巡視河¶
賜江寧巡撫臣宋犖仁惠諴民四大字又¶
賜懐抱清朗四字癸未以河工告成再¶
<pb:KR4f0035_WYG_017-31a>¶
南巡渡江¶
駐蹕金山之江天寺犖扈從因奏臣家有别墅西陂敬¶
乞¶
御書西陂二字¶
賜臣不令宋臣范成大石湖獨有千古¶
上笑而書之即以頒賜¶
駕回行宫又¶
命侍衛取入重書賜焉再¶
<pb:KR4f0035_WYG_017-31b>¶
賜清徳堂額犖西陂有緯蕭草堂芰梁釣魚諸勝常屬¶
　予輩賦詩今乃獲¶
御書張之不世之遇也古来名臣别業最著者無如午¶
　橋平泉顧未聞有此矧輞川盤洲以下乎犖自有詩¶
　記事濟南王士禎敬為之跋¶
　魚水君臣古不如¶
玉音問答駐¶
乘輿近来官閣無留牘更¶
<pb:KR4f0035_WYG_017-32a>¶
敕香廚挍祕書¶
　西陂水比石湖清雲漢天章照影明且莫平泉疏草¶
　木試看馬乳後園生¶
　　　　　　　　　　　　　　　　朱彝尊¶
　¶
　¶
　¶
　¶
<pb:KR4f0035_WYG_017-32b>¶
　¶
　¶
　¶
　¶
　¶
　¶
　¶
　西陂類稿巻十七¶
