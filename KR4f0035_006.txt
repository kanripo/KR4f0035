# -*- mode: mandoku-view; -*-
#+TITLE: 西陂類稿
#+DATE: 2015-08-25 00:29:38.748979
#+PROPERTY: ID KR4f0035
#+PROPERTY: BASEEDITION WYG    
#+PROPERTY: JUAN 卷六
<pb:KR4f0035_WYG_006-1a>¶
欽定四庫全書¶
　西陂類稿巻六¶
　　　　　　　　　　　　吏部尚書宋犖撰¶
　續都官草¶
　　席上送袁士旦還蕪湖同朱悔人洪昉思賦二首¶
寒宵樽酒送将歸霜月朧朧照掩扉明發江鄉尋舊隠¶
一間茅屋傍蟂磯¶
梅花香冷下風簾對此翻将客思添多少故人裁别賦¶
<pb:KR4f0035_WYG_006-1b>¶
消魂今夜過江淹¶
　　冬夜示弟介山兒至用放翁同子坦子聿遊湖中¶
　　諸山韻¶
曠懐託張融我屋儼舴艋案頭仇沼石崒嵂作峰嶺休¶
日嵗云暮小憩無人境側身望故園南湖渺千頃拍波¶
羡鳬鴨漸樂春晝永未遂汗漫逰聊得塵鞿屏觀梅設¶
茗宴逺汲天壇井地爐添榾柮念此幽花冷骨肉共情¶
話壁閃孤燈影空階積殘雪中夜光炯炯清詩和放翁¶
<pb:KR4f0035_WYG_006-2a>¶
工拙心自領置筆落二毛還期踐箕潁¶
　　東坡先生畫竹歌¶
我家畫竹亦云夥昔有與可今東坡到眼素練不三尺¶
琅玕幾个臨滄波疎枝宻葉總生動荒汀一抹蒼煙多¶
根下竒石得位置遺籜滿地蒙青莎金山老衲(佛/印)舊題¶
句荆公振筆來和歌詩清字痩畫増重四角朱印森遮¶
羅憶䫇道場寫風篠掀舞之勢曽自哦醉墨吐作蒼蒼¶
石涪翁擊節無差訛千秋妙跡落吾手寶惜豈啻隋珠¶
<pb:KR4f0035_WYG_006-2b>¶
過堂上忽闢梁王圃清陰一片堪婆娑竟須散髮尋畫¶
去緇塵十丈奈我何¶
　　白鸚鵡¶
竒禽寧竝隴頭看南海攜來雪色寒珠樹流音藏縞袂¶
雕籠刷羽側黃冠殷勤妃子呼娘舊刻畫王維作賦難¶
鎮日依然紅豆飼誰教言語凭朱闌(舊為亡妾/薛娘所養)¶
　　嵗暮絶句八首¶
捷書萬里奏明光吳濞餘氛掃夜郎¶
<pb:KR4f0035_WYG_006-3a>¶
詔下金雞恩似海西曹三日縱囚忙¶
松聲不敵市聲譁古寺迴廊百貨奢一樹蠟梅開磬口¶
他鄉還買故園花¶
石塘新稻雪翻匙北海鰉魚斫玉脂更有老饕堪賦處¶
熊肪和蜜貯宣瓷¶
雕弓羽箭拜¶
天家曽獵甘泉遂¶
翠華老冉冉來懐抱改焚香掃地是生涯¶
<pb:KR4f0035_WYG_006-3b>¶
蟹爪樹枝看郭畫藏經紙色辨宣爐漫言好事囊羞澀¶
明嵗新捐宦户租¶
不分輕霜上鬢絲逼除風景羡兒嬉黃昏燈火仍多事¶
遍和鄰翁嵗暮詩¶
莫為亷吏世争談大厦誰知要杞楠不信但看于定國¶
承¶
恩制府又江南¶
令弟公車早著鞭中男詩句效斜川提攜不淺天涯興¶
<pb:KR4f0035_WYG_006-4a>¶
况是昇平獻頌年¶
　　熊肪¶
猛獸曽占吉夢來深膏截出色皚皚人傳方法調蜂蜜¶
品愛珍竒過豹胎映燭共誇和氏璧摛文誰並孝威才¶
盤餐點綴三冬候一片霑脣酒一杯¶
　　同弟介山兒至守嵗用放翁夜聞湖中漁歌韻¶
堂上煜煜然松明千家爆竹同一聲地爐暄暖共守嵗¶
門帖爛漫香煙縈嗟余幾年逢此夕風雪僵卧長安城¶
<pb:KR4f0035_WYG_006-4b>¶
天涯骨肉今在眼有酒奚用琵琶筝中夜盤餐逮僮僕¶
勞以大斗談鄕情行騎痩馬謁閶闔干戈纔罷滇南征¶
太史正議¶
郊廟樂鳯來阿閣卿雲横座右忽覩浯溪頌愧無此筆¶
歌昇平¶
　　過永慶寺懐文然道人(道人閉闗三十餘年本/朝定鼎三&KR1398;役始知)¶
小别二十年依然磬聲冷不見白頭僧閒階踏松影¶
　　題沈石田畫册次韻十二首¶
<pb:KR4f0035_WYG_006-5a>¶
一曲溪山興不疎幽人自惜愛吾廬韓公曽取莊騷配¶
把讀應知是此書(韓公論文嘗/以騷配莊)¶
參差竹樹短牆遮有客來尋溪友家恰似放翁居蜀日¶
頻拖藤杖訪梅花¶
草堂幽絶似成都几席何妨即五湖鎮日詩翁相對坐¶
桐陰滿地角巾烏¶
杖策迴溪上雲山許獨知斜川有髙詠想見義熙時¶
兩岸蒼煙暮靄一江細雨斜風波上輕鷗迥白林間古¶
<pb:KR4f0035_WYG_006-5b>¶
寺㣲紅¶
風栁捎船水作鱗網來白小色如銀何須髙卧幽窗下¶
始號羲皇以上人¶
水蹙鞾紋瀲灩清長林巨壑送猿聲依然敷淺原中見¶
觸迕篷窗夜咏情¶
叢篁臨水碧老桕點霜新破帽攜琴叟前村訪酒民¶
羡爾髙人作意逰松間磐石任淹留清琴橫膝渾忘弄¶
坐看飛泉百道流¶
<pb:KR4f0035_WYG_006-6a>¶
湖山入手是樵漁艇子遥尋水竹居斷岸空林堪小泊¶
樹根還讀道元書¶
江村籬落接平沙野菊斑斑欲放花更愛一天好秋色¶
爛紅楓葉作朝霞¶
野岸梅花雪滿條空江風色晩蕭蕭漁翁詩思清寒甚¶
誰寄燒春一癭瓢¶
　　春日紀事二首¶
祈榖當開嵗張燈逼上元旌旗諸道撤簫鼓萬家喧逺¶
<pb:KR4f0035_WYG_006-6b>¶
島輸蕉布深宫啓獸樽昇平新有¶
詔歌舞遍荒村¶
八載神功著銷兵見此時獻囚符衆論考樂飭專司上¶
夀徽稱備¶
元儲典學宜為郎雖白首鳥獸共恬熙¶
　　水仙¶
海國名花冰雪姿叢叢冷豔浸漣漪黃冠乍識仙壇返¶
玉體橫陳小閣宜雙蝶不侵香寂歴孤梅相伴影凄其¶
<pb:KR4f0035_WYG_006-7a>¶
開門無復澄江在惆悵涪翁一首詩¶
　　上元前一夜留錢介維小飲用梅聖俞答呉長文¶
　　内翰遺石器八十八件韻¶
冠盖紛長安我心仍樵牧寒梅如佳人愛此顔如玊花¶
間賦新詩古調恒自朂令節逼上元傳柑有遺俗故友¶
乘夜來蕙帶清我目小齋縱髙談欠伸頭抵屋壁掛舊¶
嵗燈一盞已云足瓶罄易水醪繼之燒春酷奚必烹熊¶
蹯剪韭亦㫖蓄中酒讀宛陵髣髴金石録¶
<pb:KR4f0035_WYG_006-7b>¶
　　上元過慈仁寺買書(買得十六國春/秋天下名山記)¶
華燈九陌掛春風獨買殘編古寺中蠟屐久懐康樂好¶
紬書今識彦鸞工牕間冰雪歸堪把月下笙歌興不同¶
明日又愁公事擾西曹讀律技偏窮(十六國春秋崔鴻/著彦鸞其字也)¶
　　元夕口號¶
紙燈掛壁酒盈杯草草元宵又一迴觧道流年隨手過¶
梅花如豆已全開(放翁有流年/隨手過句)¶
　　正月十六日送葉慕廬歸樊口¶
<pb:KR4f0035_WYG_006-8a>¶
雪浥輕塵霽色開送行還藉上元杯旗亭草發東西路¶
歸櫂人尋大小洄十子詩名容我附二毛郎署望君來¶
不須苦愛松風好祇向空山卧碧苔¶
　　春日同湯潛菴介山弟至兒過聖安寺小飲有懐¶
　　髙念東先生¶
草色纔青放馬蹄春風隨意過招提栴檀又拜諸天像¶
楊栁兼尋幾曲堤精舍閒花留對酌空牆醉墨和前題¶
曠懐不見香山老回首雙林落日低¶
<pb:KR4f0035_WYG_006-8b>¶
　　呉漢槎歸自塞外邀同王阮亭祭酒毛㑹侯大¶
　　令錢介維小集作歌以贈用東坡海市詩韻¶
塞外長白横長空吳質卄載冰天中豈意玉闗得生¶
入雲霄重望蓬萊宫哀笳聽罷鬢毛改縱横老筆偏¶
能工魚皮之衣捕貂䑕曽披榛莽尋黄龍計倪寓書感¶
生别(謂甫/草)題詩慘絶梅村翁歸來兩公已宿草惟君懐¶
抱猶豪雄時平好獻大禮賦少陵遇合寧終窮相逢一¶
笑快今日俯仰况復當春融談詩命酒皆老輩何惜頻¶
<pb:KR4f0035_WYG_006-9a>¶
倒玻瓈鍾楛矢石砮誇創見君之所得亦已豐夜䦨醉¶
眼望天漢恍疑鴨緑磨青銅世間萬事一海市且看梅¶
蕚開東風¶
　　和藝圃雜咏十二首(有序/)¶
　　藝圃為吳郡文文肅公别墅崇禎時萊陽姜貞毅¶
　　先生以言事獲罪流寓江南得是圃而終老焉今¶
　　先生之子學在讀書其中鈍翁阮亭諸公皆有圃¶
　　内雜咏伏而讀之如見文肅貞毅之髙風暇日聊¶
<pb:KR4f0035_WYG_006-9b>¶
　　為屬和用志嚮徃云爾¶
　　　南村¶
墟里何莽蒼人煙疑谷口疎林帶茅茨空山對户牖緬¶
彼荷鋤翁春風事南畝¶
　　　鶴柴¶
縞衣海上來結此煙霞侣警露失孤眠唳月思遐舉放¶
去效雲龍蹁躚何處所¶
　　　紅鵝館¶
<pb:KR4f0035_WYG_006-10a>¶
虚館面碧流雙&KR1391;任容漾斜日薲花開梳羽空洲上想¶
見晉代人臨池鎮相向¶
　　　乳魚亭¶
閒居種魚苖一泓開碧沼噞喁亂淪漪倏忽穿荇藻徙¶
倚向空亭濠梁趣不少¶
　　　香草居¶
幽芳羅户庭萋萋蘭與杜采摘紉余襟髣髴瀟湘浦持¶
贈念佳人風前獨延佇¶
<pb:KR4f0035_WYG_006-10b>¶
　　　朝爽臺¶
朝逰上崇臺吳山何突兀雨餘嵐氣生氤氲遍城闕白¶
鳥去翻然相看坐超忽¶
　　　浴鷗池¶
濯濯野岸鷗慣與髙人狎雖逰曲沼中終不逐鳬鴨湖¶
海共忘機幽盟詎須歃¶
　　　度香橋¶
遥川迥空明紅橋列鴈齒淙潺響珮環荷香滿中沚溪¶
<pb:KR4f0035_WYG_006-11a>¶
翁曵杖來陣陣㣲風起¶
　　　響月廊¶
竹煙翳修廊寂寥非人境月華浩然開寫出檀欒影靈¶
籟颯空林徘徊夜方永¶
　　　垂雲峰¶
孤峰擢片雲誰截洞庭秀菱溪謝㟢嶔雪浪愧比耦青¶
天揖丈人咫尺風雷走¶
　　　六松軒¶
<pb:KR4f0035_WYG_006-11b>¶
六叟盡支離老作蒼虯舞盤空翠盖停清陰散廊廡側¶
耳聆驚濤幽琴正堪譜¶
　　　繡佛閣¶
居士多㣲㕘焚香坐小閣倚檻讀楞嚴孤懐寄寥廓時¶
有林棲僧同來聽簷鐸¶
　　乾清門奏事用王維早朝韻¶
鴉盤宫樹鳴月落金門曙啓事逐上卿迤邐層霄去氤¶
氲接御香咫尺¶
<pb:KR4f0035_WYG_006-12a>¶
垂衣處佽飛感昔年執㦸隨騶馭¶
　　余家東齋椶櫚一株花開最盛偶讀岑嘉州對酒¶
　　椶花香之句悵然有作¶
三徑當年興不疎幽花簇簇愛椶櫚晴牕偶讀嘉州句¶
一倍春風憶草廬¶
　　端午夜示兒至用東坡與邁聨句韻¶
客散雨忽晴如眉月初吐庭榴千葉明風枝捎半户逼¶
檻振斯螽張燈走黠䑕小啜頭綱茶徘徊步廊廡嵐影¶
<pb:KR4f0035_WYG_006-12b>¶
落遥峰露華霑絺紵生平耽勝遊屢結登山屨句喜得¶
斜川冠將掛神武悵然念汨羅一弔風騷祖¶
　　題阮亭祭酒讀書圖¶
紅葉蕭蕭下短楹幽人如鵠坐秋聲吟成五字茱茰沜¶
好並溪流徹底清¶
秋林我有讀書圖寂歴空亭碧磵隅今日題詩還一笑¶
兩人風調不曽殊¶
　　夢中得起結二句醒而足成之¶
<pb:KR4f0035_WYG_006-13a>¶
槐葉蕭蕭菊蕊黃傷心嵗晩又他鄉夢迴寂歴風開户¶
一縷蛩音月滿牀¶
　　張水部晴峰雷琴歌¶
絙桑以來紛制作國工好手不記名有唐雷氏起蜀郡¶
妙合變化通神明時代悠悠已千載遺製猶復傳冰清¶
所嗟賞音杳難覯塵埃碌碌埋精英景州張公僻好古¶
焦尾適遇中心驚徽軫脱落絃斷絶世人那觧無絃聲¶
司空清俸不復惜觧囊買得千金輕吳門竒士善髹洗¶
<pb:KR4f0035_WYG_006-13b>¶
疏剔空竅勞經營鳯池乍啓露款識大唐雷氏刻畫精¶
修治完好一再鼔泠然肘後松風生勝日髙堂㑹嘉客¶
賦咏題遍名公卿平原馮君擅八法(馮進士/大木)更合衆作¶
驅墨兵松雪妙楷入神化一物數絶相兼并余也嗜痂¶
亦有癖論辨古器甘如餳矧兹七絃具妙理搏拊可使¶
心和平幾時從君滄海岸流水一曲移吾情¶
　　戴氏鼎¶
烹飪著羲爻象物垂夏紀時代既杳茫制作紛變詭魯¶
<pb:KR4f0035_WYG_006-14a>¶
贗或亂真泗淪未易起曠望千秋間鴻寶存有幾戴逵¶
博雅宗古器藏累累胡來玊鉉珍光怪動神鬼馬䑕聊¶
記年饕餮不見尾體格云是周秦漢匪所擬萬緡未足¶
酬百朋豈但已圖繪振希聲詠歌集繁綺劣眼昩蒼黃¶
什襲未敢啓耳食拱璧名亦復辴然喜紀甑無遺形籀¶
鼓徒屢徙何如法物傳想見清廟禮遥羡棐几供摩弄¶
移日晷¶
　海上雜詩¶
<pb:KR4f0035_WYG_006-14b>¶
　　康熙癸亥秋余以通永僉事奉檄偕部使按海濱¶
　　地自鹽山抵山海闗紆迴將三千里為日三十有¶
　　八得詩二十四首率於馬上口占授兒至使書之¶
　　用代紀事云¶
雲濤翻萬疊曠覽到天涯野岸懸鷹網鹽池引浪花草¶
痕消斥鹵颿影落攲斜漢武荒臺畔愁聞日暮笳¶
畫角傳荒戍征旗指大沽雲沙看不極疆理辨全無茅¶
屋行彭越天風送海鳬晩潮吹地至想像百靈趨¶
<pb:KR4f0035_WYG_006-15a>¶
到面霜威凛驚鴻報晩秋鹽花疑雪積海氣似城浮野¶
飯難求井居人盡狎鷗神山何處所天水共悠悠¶
訪舊津門道聊停倦客車樽前嗟鬢髮燈下出圖書展¶
帖驚狂草看山擬卜居寶章余有録珍重劫灰餘(為同/年孫)¶
(茂先作時觀張長/史墨蹟文待詔畫)¶
雙林仍小憩花藥徑纔通古鐵珍髙邑(寺有趙儕鶴/先生如意)匡¶
牀借贊公妙香清夜得圓月碧山同魚麥勞鄉思搔頭¶
磬響中¶
<pb:KR4f0035_WYG_006-15b>¶
在昔新河口曽漂海大魚然脂分異縣遺骨尚專車風¶
物聞皆别農桑望轉虚自慚鞭算拙闢土定何如¶
鬼蟹蹲沙惡狼魚出網腥海翁瞻使節竈户作郵亭岸¶
隔闗門紫波㴠島色青輸渠張木筆臨眺賦滄溟¶
客路偏増感西風况海陀重泉添骨肉(謂炌弟陸/著兩兒)故里¶
曠煙蘿斑駁三年鬢蒼茫萬里波佩萱徒浪語腸斷黒¶
洋河¶
十子成高㑹(葉井叔林蜚伯曹升六田子綸王幼華/曹頌嘉顔修來汪季甪謝方山及余也)千¶
<pb:KR4f0035_WYG_006-16a>¶
秋有素期况從王祭酒風雅得宗師熊白雪中賦仙巖¶
花下披(余藏董文/敏仙巖圖)幾多離索感暮雨聽潮時¶
小船如鴨觜荒步號蟶頭所見詎曽見言愁真欲愁危¶
旌沒亂葦霜月照空洲晩飯知何地鏖風鴈影稠¶
沃焦秋更熱噴薄下灤河眺望蛟龍窟㣲茫十九陀(相/傳)¶
(唐太宗征髙日/麗住此十九)地憐榆塞近人説釣臺多(海上多有/太公釣臺)侍側¶
中男在雙江續舊歌¶
真欲窮荒外追隨節使行朝朝觀日出夜夜聽潮生浩¶
<pb:KR4f0035_WYG_006-16b>¶
蕩求僊志艱難徹土情何時沙磧裏提榼餉春耕¶
七里亦名海寒潭作鏡平數峯當岸秀雙鷺照波明魚¶
艇通蒲泊村煙接栁城因思静修句世累一蓑輕(七里/海蒲)¶
(泊栁城皆/在昌黎)¶
千里惟遵渚連峯又見山石林開鳥道雲海對禪闗濤¶
拍牛頭響巖留話石閒秦碑淪沒乆鷗泛自沙灣(連峯/山牛)¶
(頭崖話石/皆在撫寧)¶
傑閣從前代(山海闗/城樓)平看碧海流千年留碣石一髮辨¶
<pb:KR4f0035_WYG_006-17a>¶
登州潮送斜陽落風傳絶塞秋倚闌聊咏志俊鶻下荒¶
洲¶
峯逼榆闗起巉巖振策尋路危縁石齒寺古抱山心(角/山)¶
(寺/)泉滴苔紋綻猿啼槲葉深暮天飛鳥外海色碧沉沉¶
看松越孤嶺大壑啓山庭荒塞一痕白遥峰千疊青流¶
泉静宛宛伐木逺丁丁安得金鵶觜提攜斸茯苓¶
聞説懸陽洞秋雲隔幾重千層垂石乳四靣繞蓮峰疏¶
沼養飛瀑推牕揖古松老僧年九十塞外自鳴鐘(洞在/闗外)¶
<pb:KR4f0035_WYG_006-17b>¶
迴車肥子國涉水憶俞兒過雨空山路斜陽落葉時明¶
刑傳父老開府繫安危灑淚還加勉寧惟愧¶
主知(先莊敏司李永平先文康/開府畿左迨犖來三世矣)¶
大小經沮水青黃看栗林村孤煙窈窕邊近氣蕭森攬¶
轡當秋霽聨牀感舊吟(憶炌/弟也)中年幾哀樂那禁二毛侵¶
髙卧香山老家藏寒食詩涪翁原自重褉帖未云竒宣¶
示來村店摩挱埒鼎彝春江欲入户還憶寓黃時(遷安/劉魯)¶
(一先生以東坡寒食詩真/蹟見示黃州余舊逰地也)¶
<pb:KR4f0035_WYG_006-18a>¶
啓聖傳孤竹清風異代存渚蘋田父薦社鼓廢祠喧虚¶
榭慿雲壑方舟次水門聽松斜日裏疑是海濤翻¶
桂楫擊空明斯人共一清如何禋祀地偏洽嘯歌情舉¶
網素鱗活當杯纎月生因風寄錢起早使報章成(謂介/維)¶
楸峪看雲過温泉策馬還依然趨潞水無計入盤山夢¶
穏風濤外愁添簿領間新詩如束筍燈下手頻删(楸子/峪温)¶
(泉皆在/玉田)¶
　　　讀海上雜詩偶成　　　　　　王士禎¶
<pb:KR4f0035_WYG_006-18b>¶
　不見宋生乆詩來海上峰振衣臨勃碣長嘯動魚龍¶
　孤竹瞻髙節烏丸指舊封聼潮相憶處吟盡角山鐘¶
　　　讀海上雜詩次牧仲用山谷韻　周斯盛¶
　江州歎車中閉置何其拘使君獨清曠官舍得疎疎¶
　轇轕豈不殷未嘗廢讀書策馬歴山海浩蕩足自娱¶
　遐哉孤竹蹤荒矣秦皇墟萬象入新句竒懐一以舒¶
　暇尋招提宿飽食僧厨蔬洪濤送凉月毛髮濯冰壺¶
　庶幾赤石遊謝公乃其徒¶
<pb:KR4f0035_WYG_006-19a>¶
　¶
　¶
　¶
　¶
　¶
　¶
　¶
　¶
<pb:KR4f0035_WYG_006-19b>¶
　¶
　¶
　¶
　¶
　¶
　¶
　¶
　西陂類稿卷六¶
